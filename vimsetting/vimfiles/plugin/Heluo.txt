0-0#坤卦总诀：元亨，利牝马之贞。君子有攸往，先迷后得，主利西南得朋，东北丧朋，安贞吉。象曰：地势坤，君子以厚德载物。:水面生鱼蛋，杨花满路傍。佳人双美玉，得地始辉光。:厚德载万物，承天则顺昌。马行疆地远，坤厚有辉光。:今朝明朝，今日明日。到了欢欣，不成忧戚。
0-1#初爻诀：履霜，坚冰至。象曰：初六履霜，阴始凝也。驯致其道，至坚冰也。:阴气方浓始履霜，待时亨动见阳光。云中一力扶持起，水畔行人在北方。:事每因驯致，凝成戒履霜。善应有余福，不善有余殃。
0-2#二爻诀：直方大，不习，无不利。象曰：六二之动，直以方也。不习无不利，地道光也。:万丈波涛无点乱，一天风雨更幽闲。客行已在经纶内，名利何劳自作难。:敬义存中正，前程事事通。自然无不利，不飞已成功。
0-3#三爻诀：含章可贞。或从王事，无成有终。象曰：含章可贞，以时发也。或从王事，知光大也。:待命含章终必吉，强谋前进未亨昌。兔衔刀到黄金上，万里鹏程羽翼忙。:始则难，终则易。相合相从，天时地利。:含章虽有喜，进退且需时。丹诏从天下，风云际会时。
0-4#四爻诀：括曩，无咎，无誉。象曰：括曩无咎，慎不害也。:路不通，门闭塞。谨提防，月云黑。:守慎宜无咎，包藏似括曩。震雷轰发后，利涉总安东。:事机宜谨慎，无是亦无非。守静宜恬退，深虞陷祸机。
0-5#五爻诀：黄裳，元吉。象曰：黄裳元吉，文在中也。:世道垂衣治，安身文史中。不须操武略，名利在西东。:安居中守分，能顺以承天。至美利元吉，西南喜庆全。
0-6#上爻诀：龙战于野，其血玄黄。象曰：龙战于野，其道穷也。:镜破钗分，月缺花残。行来休往，事始安然。:刚柔两战伤，其血须玄黄。龙马生悔吝，极终已悔亡。:有名无实效，谋事更迟迟。讼病多刑克，施为总未宜。
1-0#剥卦总诀：不利有攸往。象曰：山附于地，剥。上以厚下，安宅。:厚下且安宅，先防不测灾。动中主悔吝，忧戚总难开。:剥至事虽伤，阴人恐在床。朝云无定处，得雨始无妨。
1-1#初爻诀：剥床以足，蔑贞，凶。象曰：剥床以足，以灭下也。:床足顿云剥，于人先所安。既无真正道，于祸可胜言。:凶象灭床足，其中篾贞凶。断桥人莫过，其中犬吠同。:上接下不稳，上安下不获。绞绕更相缠，平地风波妒。
1-2#二爻诀：剥床以辨，蔑贞，凶。象曰：剥床以辨，未有与也。:乘势陷他人，须防损自身。若能长守正，仅可免灾迍。:床剥转侵残，谋安未见安。晚江桃李绽，惊直雪霜寒。:事相干，人相牵。去往尚悠然，一关复一关。
1-3#三爻诀：剥之，无咎。象曰：剥之无咎，失上下也。:九九未能前，淹留进莫先。西南交一友，同棹过蓬川。:上下分，忧愁失。千嶂云，一轮月。
1-4#四爻诀：剥床以肤，凶。象曰：剥床以肤，切近灾也。:困梦何时解，重春喜可来。山摧因阻地，移竹就园栽。:枕畔不堪闻，渺茫如暗日。风雨急然来，移身别处立。
1-5#五爻诀：贯鱼以宫入宠，无不利。象曰：以宫入宠，终无尤也。:遇时方不利，迁善可有终。引类同升进，将来复能荣。:失贯覃鱼在水边，佳人相遇汲清泉。尘埃年见不能奋，便趁行人赴楚园。:圆及缺，缺又圆。低低密密要周旋，问之来时始有缘。
1-6#上爻诀：硕果不食，君子得舆，小人剥庐。象曰：君子得舆，民所载也。小人剥庐，终不可用也。:群子存天理，生生道不穷。小人多昧此，难免剥芦凶。:君德覆群阴，爻辞君子贞。一朝丹诏至，期待一时迎。:意迟迟，心怀疑。交加犹豫，贵客相持。
2-0#比卦总诀：吉。原筮，元永贞，无咎。不宁方来，后夫凶。象曰：地上有水，比。先王以建万国，亲诸侯。:建国安邦比牧侯，和民蓄众乐忘忧。群鸿列阵飞霄汉，彩凤移时万里游。:林木春将近，芳菲景物新。花开易居宿，一箭中红心。阳:口舌终须有，金樽恐有伤。污泥难出没，持援在忠良。阴:有利先居比，安贞在草头。名利两可展，他吉进来秋。
2-1#初爻诀：有孚比之，无咎。有孚盈缶，终来有他，吉。象曰：比之初六，有它吉也。:比贵相亲辅，虽常尽信诚。所为元有素，他吉亦相成。:一人去，一人来。清风明月两疑猜，获得金鳞下钓台。
2-2#二爻诀：比之自内，贞吉。象曰：比之自内，不自失也。:己身无过失，家宅亦安宁。所得帷中正，安然自吉亨。:遇险方成福，逢凶皆可升。佳珍良匠琢，得宝在骏巡。:老蚌产珠，石中怀玉。海稳波平，云中人鹿。
2-3#三爻诀：比之匪人。象曰：比之匪人，不亦伤乎？:蹇难先谋避，行舟风雨多。片帆撑逆浪，去计苦蹉跎。:无端风雨欺春去，落尽枝头桃李花。枕畔有人歌且笑，教君心绪乱如麻。:比贵相亲附，皆非可信人。提防为鬼贼，侵害反伤身。
2-4#四爻诀：外比之，贞吉。象曰：外比于贤，以从上也。:羊猴衔信至，人国利宾亨。外比贞无咎，移根本自荣。:东风催促便登舟，歌笑徘徊古渡头。云外佳音终有望，锦鳞钓得在金钩。:所交宜谨择，贞正可无虞。亲附贤君子，优游吉自如。
2-5#五爻诀：显比，王用三驱，失前禽。邑人不诫，吉。象曰：显比之吉，位正中也。舍逆取顺，失前禽也。邑人不诫，上使中也。:一得其中一失期，当时何用苦伤悲。地中雷震随时起，询问白羊归未迟。:舍一人，就一人。明月上层楼，光辉万里秋。
2-6#上爻诀：比之无首，凶。象曰：比之无首，无所终也。:有始无终实可嗟。田头方足未堪夸。跨鹿无足失马放，黑云外人更脱靴。:独行居北极，无援更无依。始善终方吉，终凶悔莫逼。:喜未稳，悲已遭。骤雨狂风号木古，人人尽道不坚牢。
3-0#观卦总诀：盥而不荐，有孚颙若。象曰：风行地上，观。先王以省方，观民设教。:上观民教下辨民，乐以忘忧物外天。西北有音来报禄，中天明月又重圆。:弓满定穿杨，登楼侑一觞。酉中还失足，于我又何妨。:安身利处行，观风察俗情。秋来闻拮括，见虎不须惊。
3-1#初爻诀：童观，小人无咎，君子吝。象曰：初六童观，小人道也。:君子当时举，重山更悔多。见欢忌悲哭，秋起柰如何！:野鬼张弓射主人，睛中一箭胆魂惊。忽然红日浮沧海，照破虚空事不成。:观望求为益，终须无悔尤。未能多识见，君子反贻羞。
3-2#二爻诀：窥观，利女贞。象曰：窥观女贞，亦可丑也。:妇守柳花喜回春，佳人执箭在侯门。云梯欲上未能上，危险方知眼底分。:卦体俱柔顺，惟宜利女贞。达人当大显，窥视岂刚明？:明中人，暗中人。明暗两关心，花残子又成。
3-3#三爻诀：观我生进退。象曰：观我生进退，未失道也。:进退不妨，去往不决。番实而行，知难而退。:亲友来相庆，金珠复倍常。歌声遍阡陌，风快有归帆。:双燕衔书舞，指日一齐来。寂寞淹留客，从兹下钓台。
3-4#四爻诀：观国之光，利用宾于王。象曰：观国之光，尚宾也。:人藏霖雨淹丝纶，几度开花不改春。云内文书成国器，欲观变化在骏巡。:任逢多显达，得志在亨衢。所用应多吉，门庭庆有余。:事正要记，心正可约。眼底心中，无差无错。
3-5#五爻诀：观我生，君子无咎。象曰：观我生，观民也。:观民先审己，己正以治人。上下皆相化，斯为大吉亨。:君位刚居吉，名成利亦通。如鱼游远水，山外有清峰。:云叆叇，月朦胧。一雁在云中，残花谢晚风。
3-6#上爻诀：观其生，君子无咎。象曰：观其生，至未平也。:高眼垂青处，幽居必见贞。一封书锦字，千里去帆轻。:君子能观省，修身克尽诚。不观心自化，心志始安平。:去就疑迟，进退不定。到了依然，许多争竞。
4-0#豫卦总诀：利建侯行师。象曰：雷出地奋，豫。先王以作乐崇德，殷荐之上帝，以配祖考。:蛰藏宇宙待阳和，一奋春雷变化多。花果园林皆茂盛，建猴逢旅月迂高。:任稳心休怠，安身务见机。门前防暴客，早备不须疑。:一卷文书事未完，番来覆去致淹然。木逐贵客如开眼，方得从兹事再全。
4-1#初爻诀：鸣豫，凶。象曰：初六鸣豫，志穷凶也。:多言成口过，凶祸必相邻。得宠还思辱，尤防暴客侵。:轰雷震地远，鸣豫震初凶。穷至生凄惨，怀幽井路中。:梦中人，潭里月。有影无形，圆中防缺。
4-2#二爻诀：介于石，不终日，贞吉。象曰：不终日贞吉，以中正也。:守正坚如石，图谋遇贵人。吉人天上口，明月又西升。:凿石得玉，淘砂见金。眼前目下，奚用劳心。
4-3#三爻诀：盱豫悔，迟有悔。象曰：盱豫有悔，位不当也。:求望无所遂，须当亟改图。莫怀犹豫志，无悔亦无尤。:大事不须视，渐贞尚悔亡。金风吹木叶，走马在东方。:闻不闻，见不见。只缘好事也多愁，更防暗中人放箭。
4-4#四爻诀：由豫，大有得。勿疑，朋盍簪。象曰：由豫大有得，至大行也。:际遇明良是盍簪，不妨重整旧冠缨。正四六有佳音转，万里朋抟达去程。:文字重重喜，声名渐渐高。推诚结知己。提携出草蒿。:利名成就罢忧煎，万里春风道坦然。得意便垂三尺钓，长江获得锦鳞鲜。
4-5#五爻诀：贞疾，恒不死。象曰：六五贞疾，乘刚也。恒不死，中未亡也。:君位居贞疾，人臣职反刚。秉权堪倚仗，惟恐动中伤。:独钓向碧潭，中途兴己阑。水寒鱼不饵，小艇竟空还。:宴安耽逸豫，酖毒己中藏。懦弱不能振，因循幸未亡。
4-6#上爻诀：冥豫，成有渝，无咎。象曰：冥豫在上，何可长也。:动晦久而静，奔驰始见安。犬嗷居此地，悲起反为欢。:日月蔽蒙胧，光辉不可通。几多江海客，进退未成功。
5-0#晋卦总诀：康侯用锡马蕃庶，昼日三接。象曰：明出地上，晋。君子以自昭明德。:二姓合新婚，资财满目前。从今百事泰，两处保团园。:建侯安万国，锡命日三来。利禄荣千百，佳音远地来。:云蔽月当空，牛前鼠后逢。张弓方欲挽，一箭定成功。
5-1#初爻诀：晋如，摧如，贞吉。罔孚，裕无咎。象曰：晋如摧如，独行正也。裕无咎，未受命也。:进身许国名当重，退步宜防悔吝摧。四水有鱼孚自信，寒江花影再相随。:大宜图进用，小阻亦何妨。功成无躁进，终虽保吉昌。:须着力，莫蹉跎。长竿持向蟾蜍窟，宜向云端钓北鳎
5-2#二爻诀：晋如，愁如，贞吉。受兹介福于其王母。象曰：受兹介福，以中正也。:日从云外复光辉，枯木生花再盛开。莫笑旧时淹恨事，须知从此脱尘埃。:进谋须有患，守正可无屯。自迩来多福，推诚以事亲。:一悲复一喜，介福远临延。受介于王母，春风桃李妍。
5-3#三爻诀：众允，悔亡。象曰：众允之志，上行也。:欲进前程路，幽阴渐向明。众人俱信服，百事尽光亨。:庶人众久心，内外悔俱亡。皎月再明时，多成遂其志。:两日意和同，轻帆遇顺风。道途人得意，歌笑急流中。
5-4#四爻诀：晋如鼫鼠，贞厉。象曰：鼫鼠贞厉，位不当也。:念念多忧失，谋营又害身。持孤一女子，鼠叫厉方贞。:见才不见才，见喜不见喜。去处在他人，自身不由己。
5-5#五爻诀：悔亡，失得勿恤。往吉，无不利。象曰：失得勿恤，往有庆也。:有德居高位，何人不听从！前程无不利，吉庆自雍容。:一失还一得，吉无不利之。柔能居正位，门户转光辉。:万里涉江上，风波尽日闲。已通钩上饵，何必虑波澜。
5-6#上爻诀：晋其角，维用伐邑。厉吉，无咎，贞吝。象曰：维用伐邑，道未光也。:禄位虽临险，名高自振然。师贞千里外，巨浪送归船。:成未成，合未合。云遮月暗，风吹月落。
6-0#萃卦总诀：亨。王假有庙，利见大人，亨，利贞。用大牲吉，利有攸往。象曰：泽上于地，萃。君子以除戎器，戒不虞。:大人一见喜匆匆，万里云程好奋冲。缺月又圆云翳散，自然门户得春风。:阴合阳来事未期，造船经济水边危。落花结实庭前果，西北将行事有疑。
6-1#初爻诀：有孚不终，乃乱乃萃。若号，一握为笑，勿恤，往无咎。象曰：乃乱乃萃，其志乱也。:离明当道达，生涯未足通。牛行防水厉，迷此自无宗。:一心成两心，一事成两事。成就也艰难，抚气亦抚志。
6-2#二爻诀：引吉，无咎。孚乃利用禴。象曰：引吉无咎，中未变也。:萃大光亨耀里闾，利名有路笑声徐。有孚千里威名慕，二犬方同一旦除。:人才多吉庆，守正位居中。薄菲将诚意，神明亦可通。:笑颜生不泣，内外生悲哭。云散月光辉，转祸方成福。
6-3#三爻诀：萃如嗟如，无攸利。往无咎，小吝。象曰：往无咎，上巽也。:上下皆相应，中心自叹嗟。求人无小吝，无咎亦无佳。:父母有通日，性狂涉大川。佳音天外至，门外有声传。:细雨满桃腮，离情莫恨猜。东风须着意，花落又重开。
6-4#四爻诀：大吉，无咎。象曰：大吉，无咎，位不当也。:韬光藏晦已多年，秋月当空喜见圆。待等鸡鸣天日晓，一封名字四方传。:上下皆相会，斯为大吉亨。必须当正道，方或免无屯。:参商言语，风波鼎沸。事久名扬，时间不利。
6-5#五爻诀：萃有位，无咎。匪孚，元永贞，悔亡。象曰：萃有位，志未光也。:嗟如春着梦，无咎又生灾。星下牛居处，鸡鸣已未成。:月已圆，花再发。事休休，无合杀。
6-6#上爻诀：赍咨涕洟，无咎。象曰：赍咨涕洟，未安上也。:笑处起悲声，园中过却新。涕洟无大咎，天外一飞龙。:笑中多灾滞，所为先有忌。路险风波事更疑，要得如心须借势。
7-0#否卦总诀：否之匪人，不利君子贞，大往小来。象曰：天地不交，否。君子以俭德避难，不可荣以禄。:居禄不荣禄，谋高位未高。自酬君子志，一进挺英豪。:去路纵如千里远，冲天难得一回飞。彩云秋后真堪羡，酌酒高歌对落晖。:天时未至且韬光，逐禄求名事可伤。但得良辰光欲发，此时着力又何妨。
7-1#初爻诀：拔茅茹，以其汇，贞吉亨。象曰：拔茅贞吉，志在君也:守静而株退不宜，济时否泰两来期。鹿行前进本无咎，鼠带文书可预知。:相引更相牵，阴阳喜自然。施为无利禄，愁事转团圆。:前途方否塞，同众且安常。静守无非吉，狂突便致灾。
7-2#二爻诀：包承。小人吉，大人否亨。象曰：大人否亨，不乱群也。:否塞临时利小人，大人处正也无屯。孤鸿飞去云霄外，顿觉前程不乱群。:居下为身计，为当曲奉承。大人坚自守，虽否亦亨通。:时下乱意绪，可求不可图。蓦地清风白，一场欢笑娱。
7-3#三爻诀：包羞。象曰：包羞，位不当也。:否居尊位自包羞，阴气将降理可求。直待马行千里远，临期正应在三秋。:人情方未顺，动作可疑猜。休信谗邪语，提防祸有胎。:无踪亦无迹，远近终难觅。平地起风波，悲怨返成泣。
7-4#四爻诀：有命，无咎，畴离祉。象曰：有命无咎，志行也。:把命持权日，威名大振通。用者无咎吉，君子幸时逢。:穷达皆天命，何须更怨尤。得时行正道，福祉及朋俦。
7-5#五爻诀：休否，大人吉。其亡其亡，系于包桑。象曰：大人之吉，位正当也。:危世居尊利大人，小舟远岸反生惊。晋明守固保无咎，猴与蛇行非可轻。:太盛方休否，安中每致危。人当先事虑，防患未然时。:身不安，心不安。两两意相看，忧来事却难。
7-6#上爻诀：倾否，先否后喜。象曰：否终则倾，何可长也。:蹇后道还通，否过终成泰。一遇木边人，百事成吉大。:浊波无处有清流，喜新应来破旧愁。从此自然临大造，更无一事挂心头。:事当穷则变，既变乃能通。否极应还泰，千门喜事重。
8-0#谦卦总诀：亨，君子有终。象曰：地中有山，谦。君子以裒多益寡，称物平施。:山之高大在地中，谦退有终益爻详。先后喜得居尊上，利禄涉川在他乡。:众理事牵连，忧疑莫向前。若逢明镜照，桡括任虚传。:运蹇时乖莫强谋，得安身处且优游。若逢天上人开日，便当生涯决意求。
8-1#初爻诀：谦谦君子，用涉大川，吉。象曰：谦谦君子，卑以自牧也。:常吉真君子，谦谦自处卑。大川虽至险，利涉亦无危。:有禄不居尊，乘车马横奔。积金盈币帛，进退得无屯。:进取名利归，前程进步来。水边上下鹤，触目有光辉。
8-2#二爻诀：鸣谦，贞吉。象曰：鸣谦贞吉，中心得也。:柔顺行谦道，纯诚贵内充。有言皆正顺，吉庆自相逢。:久滞埋名不可升，鸣谦名利又驰声。猴人贞吉皆亨利，好去求名莫问莺。:事可托，喜信传。寂寞莫忧煎，人与事俱圆。
8-3#三爻诀：劳谦君子，有终，吉。象曰：劳谦君子，万民服也。:万民钦服禄尤高，男子英豪志气豪。好把九牛垂大饵，即期可获巨川鳎:有功而不伐，君子保成功。以此行谦道，何人不听从。:劳心复劳心，劳心终有成。清风能借力，忻笑见前程。
8-4#四爻诀：无不利，撝谦。象曰：无不利，撝谦，不违则也。:撝谦无不剂，未足得良朋。雷在山下发，扁舟顺水行。:平地风云会，其间事易成。目前虽未稳，久候自敷荣。
8-5#五爻诀：不富以其邻，利用侵伐，无不利。象曰：利用侵伐，征不服也。:以谦而接下，心服众皆归。或恐谦柔过，尤当济以威。:霖雨藏身久待时，位高禄厚利谋随。前程有信通南北，可报升腾万里期。:曲直事难除，黑暗明千里。还同顷刻间，变态风云里。
8-6#上爻诀：鸣谦，利用行师，征邑国。象曰：鸣谦，志未得也。利用行师，征邑国也。:圆月云中翳还缺，山前风顺朦胧彻。行师征国捷佳祥，千夜青天光皎洁。:风云际会出云端，一望天高宇宙春。万里风帆应不远，幽人从此出尘埃。:行极今已极，众所共闻之。未得行其志，秉刚克己私。
9-0#艮卦总诀：艮其背，不获其身；行其庭，不见其人，无咎。象曰：兼山，艮。君子以思不出其位。:征行趋北又趋东，于禄求财事事通。去就朝天终有路，不惟成始又成终。:宜取山中鹿，休推水上车。行也终须吉，声位庆时佳。
9-1#初爻诀：艮其趾，无咎，利永贞。象曰：艮其趾，未失正也。:非理宜循理，安居不用迁。已久书到屋，佳信自来传。:一往攸攸，两志未周。有始有终，只恐迟留。
9-2#二爻诀：艮其腓，不拯其随，其心不快。象曰：不拯其随，未退听也。:从正于其损益中，宜居中道终成吉。良心不放少年人，别有生涯到头出。:躁进轻施用，时间未快心。阳春回暖律，东北遇知音。:人进退，事交加。浑如春梦，有似梅花。
9-3#三爻诀：艮其限，列其夤，厉，熏心。象曰：艮其限，危熏心也。:乱事心熏烁，事后不见人。守忧心利主，天禄位来迎。:深潭月，明镜影。一场空，报于信。:忧在萧墙内，将来必见伤。预防于未见，可变祸为详。
9-4#四爻诀：艮其身，无咎。象曰：艮其身，止诸躬也。:身居臣位亨，正靖自无咎。在外获嘉祥，名利都成就。:所为无悔吝，惟是反诸身。若遇猪鸡贵，春来喜事新。
9-5#五爻诀：艮其辅，言有序，悔亡。象曰：艮其辅，以中正也。:言皆中正理，悔吝自然亡。莫叹成功晚，春来福禄昌。
9-6#上爻诀：敦艮，吉。象曰：敦艮之吉，以厚终也。:敦厚真君子，淹留未济间。忽逢通大运，爵禄喜高迁。
10-0#蹇卦总诀：利西南，不利东北。利见大人，贞吉。象曰：山上有水，蹇。君子以反身修德。:一对鸳鸯水上浮，芰荷风暖日方西。山前山后故人会，始觉从兹路不迷。:蹇利西南吉，须防东北屯。德修名自显，云内一佳人。:蹇躁有谁知，逢羊始昃时。螭头方见立，终到凤凰池。
10-1#初爻诀：往蹇，来誉。象曰：往蹇来誉，宜待也。:往蹇重重庆，疑忧不用忧。利名两遂志，花卉又经秋。:岸畔水深船易落，径荒苔险路难行。蛇行自有通津路，目下幽窗日未明。:人方防险难，戒勿强施为。美誉将来振，何如且待时。
10-2#二爻诀：王臣蹇蹇，匪躬之故。象曰：王臣蹇蹇，终无尤也。:蹇中远遇蹇，臣子尽忠谋。虽不成功业，终当无悔尤。:匪躬多蹇蹇，鸿雁折趋迁。策马西南去，先愁后喜忻。:未动且安心，心安是坦平。静中心地大，喜色上眉棱。
10-3#三爻诀：往蹇，来反。象曰：往蹇来反，内喜之也。:进而逢遇险，蹇难见多端。内喜宜遄反，方能保所安。:舟漏虽难济，危颠去莫前。往来多险阻，猴遇禄安然。:事虑淹留，人不彻头。往来闭蹇，要见无繇。
10-4#四爻诀：往蹇，来连。象曰：往蹇来连，当位实也。:与人干患难，基志不同谋。大抵当诚实，方能济难尤。:海溟轻跃，事急且回头。万里方能进，守终名日忧。:欲上青云路未通，几番思虑转成空。水边音信重回重，财利声名有始终。
10-5#五爻诀：大蹇，朋来。象曰：大蹇朋来，以中节也。:普地同来敬，西来更有期。命将双日至，好植帅师旗。:道路足忻叶，风波一点无。时间心绪乱，全仗贵人扶。
10-6#上爻诀：往蹇，来硕，吉。利见大人。象曰：往蹇来硕，志在内也。利见大人，以从贵也。:一见东风日自昏，西风始有月辉莹。蟾中丹桂须远折，倒缀仙桃向禁庭。:前进方迍邅，惟当顺听从。贵人相协助，转祸可为功。:江阔水茫茫，执钩鱼未收。休言难捉摸，终久见因繇。
11-0#渐卦总诀：女归吉，利贞。象曰：山上有木，渐。君子以居贤德善俗。:已达平安地，前途好进程。绿杨芳草地，风快马蹄轻。:几度江边钓，游鱼未上钩。潇湘一片景，将久快心头。
11-1#初爻诀：鸿渐于干。小子厉，有言，无咎。象曰：小子之厉，义无咎也。:养志在林泉，休听谗佞言。如云浮白日，君子道弥昌。:心危事不危，路险人不险。云散月重圆，水落舟泊岸。
11-2#二爻诀：鸿惭于盘，饮食，吉。象曰：饮食，不素饱也。:盘桓不容进，一进彻青云。自有天书诏，何忧不禄身。:阆苑一时春，庭前花柳新。鹊声传好语，草木亦忻忻。
11-3#三爻诀：鸿渐于陆，夫征不复，妇孕不育，凶。利御寇。象曰：夫征不复，离群丑也。妇孕不育，失其道也。利用御寇，顺相保也。:征鸿二箭中，旅雁不曾归。水畔人悲泣，山前一子微。:花结雨泥中，催残照夜风。幽窗休叹息，可在梦魂中。
11-4#四爻诀：鸿渐于木，或得其桷，无咎。象曰：或得其桷，顺以巽也。:柔顺居贞立处迁，重山好处又团圆。桃李枝头重掇蕊，利名成就菊花鲜。:欲捉月中兔，须愁桃李梯。高人相接引，双喜照双眉。
11-5#五爻诀：鸿渐于陵，妇三岁不孕，终莫之胜，吉。象曰：终莫之胜吉，得所愿也。:九五最高位，丘陵也见高。且须离犬吠，顺水一帆风。:蟠桃一果结方成，乃是神仙多眷属。刚健东风柳絮枝，人人笑里奴眉蹙。:久否未通泰，前途渐坦夷。终须偕素愿，折取最高枝。
11-6#上爻诀：鸿渐于逵，其羽可用为仪，吉。象曰：其羽可用为仪吉，不可乱也。:人存清远志，脱迹离尘埃。万里人扶上，端为庙廊材。:鸿渐云逯陆，蟠桃品结成。流芳当旧举，像吉女归贞。:事足心不足，心安事不安。一场欢喜事，不久出重关。
12-0#小过卦总诀：亨，利贞。可小事，不可大事。飞鸟遗之音，不宜上，宜下，大吉。象曰：山上有雷，小过。君子以行过乎恭，丧过乎哀，用过乎俭。:子午年中喜，逢猪先立根。鹿从天上至，二象满门阑。:小船千里顺，帆挂一江风。巨艇水深涉，飞鸟不可同。
12-1#初爻诀：飞鸟以凶。象曰：飞鸟以凶，不可如何也。:飞鸟高飞畏网罗，留鱼旱沼苦何多。女生江畔休嗟叹，桃柳枝头风雨过。:飞虫能致孽，或恐有非灾。为事宜求下，凶消吉自来。:物不牢，人断桥。重整理，慢心高。
12-2#二爻诀：过其祖，遇其妣。不及其君，遇其臣。无咎。象曰：不及其君，臣不可过也。:去就意淹留，乐来不用忧。只恐无一定，江海意悠悠。:凡人于小事，不可过其常。守正行中道，自然无旧殃。
12-3#三爻诀：弗过防之，从或戕之，凶。象曰：从或戕之，凶如何也。:倾危逢处众皆惊，涉水操舟不可行。凶象或成贞忌却，云中一箭雁哀鸿。:小人方道长，当预过于防。自已先为正，深虞乃我伤。:深户安牢扃，提防暗里人。行行须远虚，只恐不坚盟。
12-4#四爻诀：无咎，弗过遇之。往厉必戒，勿用永贞。象曰：弗过遇之，位不当也。往厉必戒，终不可长也。:遇主勿治正，求遇其遇群。欲往危必防，伤却少年心。:参商事，须沉滞。要周全，须借势。:九四元无咎，成刚得吝时。真宜贞固守，必也在隋时。
12-5#五爻诀：密云不雨，自我西郊。公戈取彼在穴。象曰：密云不雨，已上也。:阴阳反复总堪悲，反日梧桐凤不栖。异种蟠桃千岁缀，落花不俟日沉西。:空、空、空，空里得成功。蟠桃千岁熟，不怕五更风。:所作皆屯滞，又皆来顺从。密云何不雨？终是未成功。
12-6#上爻诀：弗遇过之，飞鸟离之，凶，是谓灾眚。象曰：弗遇过之，已亢也。:方寸乱如麻，行人未到家。尊友哀人切，空夜雨飞花。:以阴居过极，飞鸟致凶灾。若能自谦抑，家门福庆来。
13-0#旅卦总诀：小亨，旅贞吉。象曰：山上有火，旅。君子以明慎用刑，而不留狱。:客旅迢迢绕，乘车万里过。用利不留复，人处喜声多。:旅巢倾覆更遭焚，谨事当无狱难迍。若见出行千里去，须闻哭泣在私门。五阳:羁人失所已多时，未见羊猴未见归。柱石贵人头带斗，星回斗柄复光辉。五阴
13-1#初爻诀：旅琐琐，斯其所取灾。象曰：旅琐琐，志穷灾也。:杂地不堪行，灾生切迫身。光辉秋月夜，四望出阴云。:如鹤混群鸿，冲天路渐迷。临歧当自择，须向稳中栖。
13-2#二爻诀：旅即次，怀其资，得童仆贞。象曰：得童仆贞，终无尤也。:旅中安次舍，得位正居中。僮仆勤民力，资财那有丰。:旅遇一迁鼎，以获僮仆贞。马行平坦地，触目好青山。
13-3#三爻诀：旅焚其次，丧其童仆，贞厉。象曰：旅焚其次，亦以伤矣。以旅与下，其义丧也。:迍旅焚其次，俄然灾咎侵。资财多丧失，僮仆亦离心。:无端风雨催春去，落尽枝头桃李花。枕畔有人歌自叹，那堪心事乱如麻。:进逢灾次舍，丧其僮仆凶。孤鸿天外汨，中箭亦难冲。
13-4#四爻诀：旅于处，得其资斧，我心不快。象曰：旅于处，未得位也。得其资斧，心未快也。:外事虽元吉，犹防后患侵。自身多暗昧，百事未如心。:可止宜可止，违行不可行。从头得金斧，犹自悔中藏。:落花正逢春，人行在半程。事成及可就，萦绊二三心。
13-5#五爻诀：射雉，一矢亡，终以誉命。象曰：终以誉命，上逮也。:雉走开弓一矢亡，终然物命受岩章。禄从天降应千里，先适安身到地昌。:改旧从新事再图，须知浑尔废工夫。云霄有意来相照，平步扶摇上太虚。
13-6#上爻诀：鸟焚其巢，旅人先笑后号咷。丧牛于易，凶。象曰：以旅在上，其义焚也。丧牛于易，终莫之闻也。:屋下牛多病，林中鸟失巢。笑悲双月至，小过不须高。:憔悴无休歇，闲中听杜鹃。一轮山店月，千古暗魂消。
14-0#咸卦总诀：亨，利贞。取女，吉。象曰：山上有泽，咸。君子以虚受人。:一得西南女，门庭日渐荣。园林桃李发，门外二山青。:相感本无心，须知夙契深。此时宜娶妇，遇喜见黄金。
14-1#初爻诀：咸其拇。象曰：咸其拇，志在外也。:进用不须疑，何劳苦自迷。小贞终大吉，咸感又相随。:意在闲山事有涯，野人暗地自徘徊。天边雁足传书信，一点眉端愁自开。
14-2#二爻诀：咸其腓，凶。居吉。象曰：虽凶居吉，顺不害也。:船在危滩上，人行道已迷。月低潮又落，骤雨又狂风。:不宜轻进动，躁妄反为凶。守静宜安分，居然吉庆拢
14-3#三爻诀：咸其股，执其随，往吝。象曰：咸其股，亦不处也。志在随人，所执下也:休道事无成，其中进退多。桂轮圆又缺，光彩要楷磨。:不宜专自用，执志在随人。所占几事吝，大抵利婚姻。
14-4#四爻诀：贞吉悔亡，憧憧往来，朋从尔思。象曰：贞吉悔亡，未感害也。憧憧往来，未光大也。:千里车行远，忧疑已悔迟。鹤衔天书至，户牖凡光辉。:一动一静，一出一入。秋月春花，事须费力。:人情初交日，咸志在于勤。贞正宜坚守，忠诚久不渝。
14-5#五爻诀：咸其脢，无悔。象曰：咸其脢，志未也。:满目开花未见花，金边一女遇方佳。利名只见逢麋鹿，一去亨衢照落霞。:事了物未了，人圆物未圆。要知端的信，月影上琅玕。:进退无拘束，中心不涉私。虽然无所感，无事亦无非。
14-6#上爻诀：咸其辅、颊、舌。象曰：咸其辅、颊、舌，滕口说也。:感舌虽无咎，居安又另迁。经纶水上断，缺月又重圆。:有似无，无似有。每劳心，闲费口。:多言本招辱，图事竟难明。尊上相邀阻，都缘无实成。
15-0#遯卦总诀：亨。小利贞。象曰：天下有山，遯。君子以远小人，不恶而严。:莫叹无迍蹇，久兹事渐通。欲知成就处，须在马牛中。:危厄不须防，灾消福渐昌。所为迟则发，阴小却须防。
15-1#初爻诀：遯尾，厉，勿用有攸往。象曰：遯尾之厉，不往何灾也。:避遯林中吉，须当自谓通。求谋忌吝咎，守静喜离冲。:遯者宜恬退，阴阳迭盛衰。晦藏能静守，自可免灾迍。:路险更途穷，飞腾入水中。退藏宜自守，进用无大功。
15-2#二爻诀：执之用黄牛之革，莫之胜说。象曰：执用黄牛，固志也。:穷达皆前定，前程未易论。若能坚固守，吉庆可胜言。:中位职中执，先谋心匪遥当时能固志，不动吉安繇。:兀兀尘埃久待时，幽深静处有谁知？运逢清紫人相引，财利声名始可期。
15-3#三爻诀：系遯，有疾厉。畜臣妾，吉。象曰：系遯之厉，有疾惫也。畜臣妾，吉，不可大事也。:疾遯须防吝，非阴小事坚。壮心谋大计，歧路要音传。:进退两艰难，都缘用意悭。旧亲多四散，月在暗云间。:阴私相牵丝，速去莫迟迟。低恐升忧患，因遯或致非。
15-4#四爻诀：好遯。君子吉，小人否。象曰：君子好遯，小人否也。:舍小高谋不可筹，临危不觉总堪忧。离明骑马报音信，渐进前程爵禄优。:均子存刚德，为能绝己私。小人牵所爱，陷辱致身危。:一得一失，欲先欲后。路通大道，心自安逸。
15-5#五爻诀：嘉遯，贞吉。象曰：嘉遯贞吉，以正志也。:正值宜嘉遯，迢迢去路长。宝中金玉出，贞吉庆无伤。:时止与时行，佳祥日日臻。谋事得良策，前进坦然平。:灯破几残花，池莲绽异葩。一门和气合，喜信到天涯。
15-6#上爻诀：肥遯，无不利。象曰：肥遯无不利，无所疑也。:肥遯无不利，初非反复心。悔言成感动，回首二三番。:上九无淹滞，飘飘物外人。绰然有余裕，何事不比亨。:一番桃李一番春，欲识阳春气象新。休下水边为活计，利人心下快人心。
16-0#师卦总诀：贞，丈人吉，无咎。象曰：地中有水，师。君子以容民蓄众。:众力推排处，无心遂有权。虽然烦与冗，利禄胜当年。阳:手操持大节，劈划丈夫心。众力扶邦正，延绅即有升。:凶事终成吉，功名未便亨。且图安乐处，莫恋百花生。阴
16-1#初爻诀：师出以律，否赃凶。象曰：师出以律，失律凶也。:出律方无咎，提防破克功。一轮明月蚀，自觉否臧凶。:心郁郁，事匆匆，荣而未有功。危桥立尽休回首，此去青云路可通。:凡百事当谋，善始可善终。师道宜和众，犹忧失律凶。
16-2#二爻诀：在师中，吉，无咎。王三锡命。象曰：在师中吉，承天宠也。王三锡命，怀万邦也。:朱能堪服众，方遇贵人持。别有非常道，乘龙到玉墀。:锡命从天降，承之宠泽恩。师权当健德，佳信发天津。
16-3#三爻诀：师或舆尸，凶。象曰：师或舆尸，大无功也。:六三爻不定，虽吉也成凶。若也能专一，终当立大功。:进退皆无位，舆尸出众凶。马奔坤地远，天道又疑东。:青毡终复旧，枝上果生风。莫为一时利，重为此象凶。
16-4#四爻诀：师左次，无咎。象曰：左次无咎，未失常也。:择地堪居左，师行左次贞。牛行西北地，触目自光辉。:进行退，退行进。进退好随机，眼前人不信。
16-5#五爻诀：田有禽，利执言，无咎。长子帅师，弟子舆尸，贞凶。象曰：长子帅师，以中行也。弟子舆尸，使不当也。:禽作田禾叛入邦，皆当系缚执思伤。一朝天锡佳音至，功业阶勋冠万邦。:恩成怨，怨成恩。和合两相番，灾咎恐外生。
16-6#上爻诀：大君有命，开国承家，小人勿用。象曰：大君有命，以正功也。小人勿用，必乱邦也。:君子当思吉，爻辞厉小人。邦保民可保，邦固自咸宁。:吉士时逢泰，承家日渐丰。小人当此象，得宠反成凶。
17-0#蒙卦总诀：亨。匪我求童蒙，童蒙求我。初筮告，再三渎，渎则不告。利贞。象曰：山下出泉，蒙。君子以果行育德。:有疑须要决，一决勿重为。鸡唱天明后，回头喜又施。:隔江惊晓不成危，木尽烟消总作灰。阳气复来先报喜，雪含观笑赏江梅。阳:进退意沉吟，心疑事未成。欲逢名与利，直待一阳生。阴
17-1#初爻诀：发蒙，利用刑人，用脱桎梏，以往吝。象曰：利用刑人，以正法也。:门户起干戈，亲姻两不和。朱衣临日月，始觉笑呵呵。:惊忧成损总勘悲，匹马东西未见归。马啸有风宜坐守，不防冬去不防危。:蒙昧须当发，惟宜在小惩。即惩应暂舍，不尔后侵凌。
17-2#二爻诀：包蒙吉，纳妇吉，子克家。象曰：子克家，刚柔接也。:花谢枝头果实多，好音来矣莫蹉跎。含容纳妇宜家吉，不比初谋悔吝过。:片月渐圆明，花残子又青。半途不了事，此举一回新。
17-3#三爻诀：勿用取女，见金夫，不有躬，无攸利。象曰：勿用取女，行不顺也。:聘女无攸利，花开又值秋。严霜将降土，退步不堪求。:切忌花间酒，莫贪无义金。失身无所利，暗室枉欺心。
17-4#四爻诀：困蒙，吝。象曰：困蒙之吝，独远实也。:久困犹嫌未济来，江边水阔有河开。文书有口不当说，当得从心果不谐。:穷困方蒙昧，中心吝可忧。须求诚实者，方可免贻羞。
17-5#五爻诀：童蒙，吉。象曰：童蒙之吉，顺以巽也。:君象吉童蒙，身安应在东。大川涉无咎，海际得帆风。:乘病马，上危坡。防失跌，莫蹉跎。
17-6#上爻诀：击蒙，不利为寇，利御寇。象曰：利用御寇，上下顺也。:率师战万里，威武冠群英。借问成功日，须还四八寻。:彼且方蒙昧，何须用意攻。但当宜谨密，自固免遭凶。
18-0#坎卦总诀：习坎，有孚，维心，亨。行有尚。象曰：水洊至，习坎。君子以常德行，习教事。:坎险元当便习通，保邦保国自相容。半天立阵寒鸦鹊，一雁从空彻上穹。
18-1#初爻诀：习坎，入于坎窞，凶。象曰：习坎入坎，失道凶也。:海底珠难觅，堪防坎窞凶。失中扶木起，独立待春风。:不慎将来恨，贪观落叶红。栽培无限力，春尽一场空。
18-2#二爻诀：坎有险，求小得。象曰：求小得，未出中也。:险难伤无援，求安得小亨。水边平地立，悔吝陆吴亭。:几回梦里说东江，波平浪静下钓难。云外利名终有望，主人目下未开颜。
18-3#三爻诀：来之坎坎，险且枕，入于坎窞，勿用。象曰：来之坎坎，终无功也。:舟行防水厄，车破不堪行。且守坎中险，防危勿用惊。:不可进，不可亲。雨中花易落。浪里月重明。
18-4#四爻诀：樽酒簋贰，用缶，纳约自牖，终无咎。象曰：樽酒簋贰，刚柔际也。:瓦缶樽醪实自羞，无咎终安得遇侯。君上有亲臣下睦，信来孚取不须求。:莫谓事迟留，休言不到头。长竿看入手，一钓上金钩。
18-5#五爻诀：坎不盈，祇既平，无咎。象曰：坎不盈，中未大也。:盈满还不溢，溢满咎无当。千里片帆速，仿妨泛巨舻。:喜鹊噪檐楹，惊回梦不成。虽然无事至，也虑是非行。
18-6#上爻诀：系用微纆，寘于丛棘，三岁不得，凶。象曰：上六失道，凶三岁也。:三辰不得实堪忧，呆实应须正值秋。直待独行东北去，极中离处便时休。:疑、疑、疑，一番笑罢复生悲。落花满地无人扫，独立秋风蹙黛眉。
19-0#涣卦总诀：亨，王假有庙。利涉大川，利贞。象曰：风行水上，涣。先王以享于帝立庙。:莫将好事只如闲，切恐因循事不安。不戒履霜驯致后，坚冰散释势尤难。:双凤翔翱入九霄，长江泛艇渡危桥。重防得处亦防失，山外青山可四绕。:梦入天台路，登山事可期。异香春色好，重发旧花枝。
19-1#初爻诀：用拯马壮，吉。象曰：初六之吉，顺也。:有信传家去，南征事想行。名利达通子，孚鱼有黄金。:云静日当中，祥光到处通。道途逢快便，千里快哉风。
19-2#二爻诀：涣奔其机，悔亡。象曰：涣奔其机，得愿也。:水行不利陆安贞，浅涉家人执折寻。雾起云非风雨急，片航归去恐伤心。:危获安，理御气。不须忧，终遂志。:时方当涣散，当有所依承。俯就知心事，危中事可凭。
19-3#三爻诀：涣其躬，无悔。象曰：涣其躬，志在外也。:柔顺克其功，倾波远迩通。神人助其力，楚地却有终。:望鹿隔重山，高深渐可攀。举头天上看，明月出人间。
19-4#四爻诀：涣其群，元吉。涣其丘，匪夷所思。象曰：涣其群，元吉，光大也。:宾主两同心，同心事可成。江风吹好梦，跨鹤上青云。:大人利见，大川利涉。元吉前程，光大可决。
19-5#五爻诀：涣汗其大号。涣王居，无咎。象曰：王居无咎，正位也。:居尊施号令，在下若风从。险难随冰释，泰然和气融。:不归一，劳心力。贵人傍，宜助力。:一与童蒙告再三，王居无咎笑声喧。好音送至云霄路，万里鹏程展翅天。
19-6#上爻诀：涣其血，去逖出，无咎。象曰：涣其血，远害也。:去血斯无咎，安居大可忧。桃花方结实，去计怕经秋。:远之不伤，近之不律。相反相违，笑颜如泣。
20-0#解卦总诀：利西南，无所往，其来复吉。有攸往，夙吉。象曰：雷雨作，解。君子以赦过宥罪。:一径西南别是家，秋风吹谢满园花。经轮又钓长江畔，若获佳鱼忧自赊。:本是龙门客，年来始跨鲸。瀛洲留不住，金殿缀公卿。
20-1#初爻诀：无咎。象曰：刚柔之际，义无咎也。:万物从春发，一书遥送来。旧愁将远尽，新喜始方回。:黑云笼月桂，欲攀攀不得。终后见团圆，时不定嗟恻。
20-2#二爻诀：田获三狐，得黄矢，贞吉。象曰：九二贞吉，得中道也。:获狐遂得矢，贞吉往优游。一箭射直远，佳人在水头。:万水波涛静，一天风月清。利名无阻障，行客出重关。
20-3#三爻诀：负且乘，致寇至，贞吝。象曰：负且乘，亦可丑也，自我致戌，又谁咎也？:小人当负荷，乘马反为忧。自我招戎寇，虽贞亦致羞。:喜极怨还生，虽忧不足行。二二逢九数，水畔舞人乘。:指实无实，两三劳役。到了还休，无繇端的。
20-4#四爻诀：解而拇，朋至斯孚。象曰：解而拇，未当位也。:万里风波泛小舟，相将达岸赴蓬人。之人宜涉亲携手，触目繁华处处鲜。:解散群邪党，朋来正直人。信诚相应接，灾散福来臻。:泛泛一孤舟，飘然何处游。若逢人与虎，名利一时休。
20-5#五爻诀：君子维有解，吉。有孚于小人。象曰：君子有解，小人退也。:一信自西至，佳音有禄来。解中终得吉，进用莫疑猜。:牛解借刀，衣剥借力。雾卷云收，一轮红日。:险难今消散，云开见日明。自然无阻隔，何事不光亨。
20-6#上爻诀：公用射隼，于高墉之上。获之，无不利。象曰：公用射隼，以解悖也。:藏器于身久，高墉可获禽。七年逢五数，荣利总成名。:一箭青云路，营求指望成。许多闲口嘴，反作笑嘻声。
21-0#未济卦总诀：亨。小狐济，濡其尾，无攸利。象曰：火在水上，未济。君子以慎辨物居方。:乘龙防有失，濡尾有淹留。若得高人力，殊无戚与忧。:一牛二尾事难全，财禄须防两不完。过了破田方有气，若逢寅卯是根源。:蛰虫泥脱得春回，谁谓春天不见雷。忽听轰雷惊百里，化龙飞起一都魁。
21-1#初爻诀：濡其尾，吝。象曰：濡其尾，亦不知极也。:孤渡汹汹起，濡尾真有凶。前途休进步，坐上待春风。:桑榆催晚景，缺月恐难圆。若遇刀圭客，方知有异缘。
21-2#二爻诀：曳其轮，贞吉。象曰：九二贞吉，中以行正也。:展轮千里去，平坦俱无阻。一见水边人，勿击午时鼓。:险难危疑际，经纶拯救时。居中行正道，凶散即相随。
21-3#三爻诀：未济，征凶。利涉大川。象曰：未济征凶，位不当也。:挂帆风得便，不觉舟顺速。守旧有征凶，后笑还先哭。:千里片帆轻，波平浪不惊。舟行无阻滞，还处即通津。
21-4#四爻诀：贞吉，悔亡。震用伐鬼方，三年有赏于大国。象曰：贞吉悔亡，志行也。:得志行其道，方离险难中。事因迟乃济，乃可保初终。:亲君掌大权，伐鬼三年克。有赏于大国，别种仙桃核。:目下事悠然，周全尚未全。久远还不望，人与月团圆。
21-5#五爻诀：贞吉。无悔。君子之光，有孚吉。象曰：君子之光，其晖吉也。:虚心求助己，柔可济忽刚。信实无虚誉，斯为君子光。:芰荷香里沐恩阶，桂魄圆时恩爱来。从此成名山岳重，光风玉节位三台。
21-6#上爻诀：有孚于饮酒，无咎。濡其首，有孚失是。象曰：饮酒濡首，亦不知节也。:中心安义命，自然保泰和。耽酒不知节，时哉可奈何？:勿饮卯时酒，濡其首可昏。有孚因失是，自我致灾殃。
22-0#困卦总诀：亨。贞大人吉，无咎。有言不信。象曰：泽无水，困。君子以致命遂志。:一得防一失，一悲复一喜。惟困吾水泽，其中果木宜。:因嗟涸辙困金鳞，未是西效破密云。得遇江河升斗水，直须寅地见光辉。:天刑终不改，金木恐牵缠。鼠蠹虽无害，灾危在目前。
22-1#初爻诀：臀困于株木，入于幽谷，三岁不觌。象曰：入于幽谷，幽不明也。:困于木，人入幽谷。守三岁，方见哭。:前途未便退觅边，休事宜高此意宽。此意此心君未见，云间孤雁信难传。:久困嗟沉滞，前途难又难。幽景宜固守，始可渐图安。
22-2#二爻诀：困于酒食，朱绂方来，利用享祀。征凶，无咎。象曰：困于酒食，中有庆也。:一杯酒上带愁来，祀享何须善用猜。大抵凶中未为利，风波万里一帆开。:暂时遭困厄，贵禄得将来。天道相交感，征行必致灾。
22-3#三爻诀：困于石，据于蒺藜，入于其宫，不见其妻，凶。象曰：据于蒺藜，乘刚也。入于其宫，不见其妻，不祥也。:既困于石，据于蒺藜。妻犹不见，不详可知。:居困常谦下，乘刚更强为。至家难保守，名辱更身危。
22-4#四爻诀：来徐徐，困于金库，吝，有终。象曰：来徐徐，志在下也。虽不当位，有与也。:人方防困厄，犹豫未能周。处正虽终吉，时间小吝羞。:处位不当，安得济物。果决而行，救灾拯溺。
22-5#五爻诀：劓刖，困于赤绂，乃徐有说，利用祭祀。象曰：劓刖，志未得也。乃徐有说，以中直也。利用祭祀，受福也。:用刚当致弱，求益反多亏。同德相资助，斯为受福基。:上劓而下刖，何当困益深。若能恭祭祀，福庆日然臻。
22-6#上爻诀：困于葛荔，于臲卼，曰动悔，有悔，征吉。象曰：困于葛藟，未当也。动悔有悔，吉行也。:前路虽难进，安居事未成。穷当思变动，动则百而亨。:葛藟非宜困，君当识变迁。莫贪币带锡，有悔福无边。
23-0#讼卦总诀：有孚，窒惕，中吉，终凶。利见大人，不利涉大川。象曰：天与水违行，讼。君子以作事谋始。:黄犬嗷嗷两度危，金猪初唤见亨期。若逢午鼠前途去，一向安荣事事宜。:言防口舌易成功，不说须归两大中。赖有高人相喜合，终须人语不为凶。:举步往荆棘，见凶须要防。若逢天占口，荣顺不须伤。
23-1#初爻诀：不永所事，小有言，终吉。象曰：不永所事，讼不可长也。虽小有言，其辩明也。:嘹亮征鸿独出群，高飞羽翼未离分。正宜奋翅行前进，好个声音处处闻。:处世宜中正，当知不可长。但当明辩说，终是获休祥。
23-2#二爻诀：不克讼，归而逋，其邑人三百户，无眚。象曰：不克讼，归逋窜也。自下讼上，患至掇也。:目下皆仇怨，时闻理义明。且宜先退让，方可免灾危。:不进须当退，方无否塞忧。贵人相佐下，王事出奇留。:事不足，防反复。月落寒江，一荣一辱。
23-3#三爻诀：食旧德，贞厉，终吉。或从王事，无成。象曰：食旧德，从上吉也。:积德相随便可期，前庭枯木凤来栖。好将短事成长事，莫听傍言说是非。:运方兴，笑语频。降玉女，在河边。:守旧安居正，虽为获吉亨。狂谋图进用，枉费觉无功。
23-4#四爻诀：不克讼，复即命谕，安贞，吉。象曰：复即命谕，安贞不失也。:遇时方未利，词辨未能宁。改变从贞吉，应须不失情。:名惧亲君位，安贞吉有余。得人相赠处，择地有安居。:风吹云散月华明，枯木开花满户庭。旧恨新欢且休问，须知从此复安荣。
23-5#五爻诀：讼，元吉。象曰：讼元吉，以中正也。:心中从正道，听讼得其平。公讼如逢此，公庭理必伸。:元吉无迍事所宜，君尊临下有功归。策鞭可取木边子，便见平生不负亏。:檐前鹊噪喜翩翩，忧虑潜消理自然。一人进兮一人退，末稍却有好姻缘。
23-6#上爻诀：或锡之鞶带，终朝三褫也。象曰：以讼受服，亦不足敬也。:有锡不须欢，时当稳遯安。困来宜择避，枯木奈严寒。:口啾啾，人事尚须忧。心戚戚，恍惚两三头。
24-0#升卦总诀：元亨，用见大人，勿恤。南征吉。象曰：地中生木，升。君子以顺德，积小以高大。:积大先须小，求升好在卑。园中双李绽，明月满天辉。:攸往利东南，清天日正长。命荣灾自去，名利得成双。
24-1#初爻诀：允升，大吉。象曰：允升大吉，上合志也。:欲问前程路，求谋大吉昌。佳人候秋至，六合喜声扬。:明月为钓，清风作线。举网江波，锦鳞易见。
24-2#二爻诀：孚乃利用禴，无咎。象曰：九二之孚，有喜也。:东风吹着树梢莺，幽谷高迁出上林。晴霁闲云皆卷尽，秋江轮月十分明。:处事无虚诞，常存诚敬心。非惟灾可免，随有喜来临。
24-3#三爻诀：升虚邑。象曰：升虚邑，无所疑也。:舟离古道月离云，人出重关问远途。好向月前求去处，何须思虑两三头。:上下相交接，前程事事宜。自然无阻滞，亨利更何疑。:守北多屯蹇，征南怕犬当。云端人着力，乘马始升昌。
24-4#四爻诀：王用亨于歧山，吉，无咎。象曰：王用亨于歧山，顺事也。:建国当门大吉亨，金人忧患不须更。将来别立安家计，禁在雷轰信始兴。:顺下廉亲上，谦恭德有荣。所为无过吝，吉庆每相从。:曲须直，顺不逆。改旧从新，鹊传消息。
24-5#五爻诀：贞吉，升阶。象曰：贞吉升阶，大得志也。:尊位委柔顺，平刚居得钦。一荣前道雨，两次后园春。:佳人入门闾，欣欣见笑颜。一旦飞腾去，凌云上九天。
24-6#上爻诀：冥升，利于不息之贞。象曰：冥升在上，消不富也。:上六冥升利，须还不息贞。知音来报信，又见墬流云。:阴云不起，故日重辉。心中思虑，事久无危。
25-0#蛊卦总诀：元亨，利涉大川。先甲三日，后甲三日。象曰：山下有风，蛊。君子以振民育德。:锡带事虽美，须防三褫中。宠荣虽可恃，且忌辱来重。:弃旧从新别创家，先忧后乐振民邦。始施恩泽掌权柄，绯紫增荣志自赊。:宝月有亏盈，长河浊又清。纵然逢大事，端坐不须惊。
25-1#初爻诀：干父之蛊，有子，考无咎，厉终吉。象曰：干父之蛊，意承考也。:欲成好事必先危，成败多生进退疑。蛇与猪来皆喜遂，好求方便上云梯。:极弊宜修整，前人旧有规。意承须改变，损益亦随时。:可以委，可以记。迟迟事，无差错。
25-2#二爻诀：干母之蛊，不可贞。象曰：干母之蛊，得中道也。:以刚行内事，执一竟难成。贵得中常道，惟当顺以承。:母道不可贞，谓性难存正。从顺事宜成，后道密且谨。:暗去不明来，忧心事未谐。终须成一笑，眼内莫疑猜。
25-3#三爻诀：干父之蛊，小有悔，无大咎。象曰：干父之蛊，终无咎也。:玉石望蒙袂，那堪小悔多。终来无大咎，先忌哭声过。:父差母蛊往东西，腊肉餐餐不可期。困卧高堂忧小处，直须遇有出灾危。:久弊应难革，须防损失多。见机知进退，终是保安和。
25-4#四爻诀：裕父之蛊，往见吝。象曰：裕父之蛊，往未得也。:有路步难去，中途鄙吝忧。蛇行并马走，运绽值深秋。:路远多险阻，居安得自宜。休将万事足，从此亦随时。
25-5#五爻诀：干父之蛊，用誉。象曰：干父之誉，承以德也。:克家去千蛊，田业更重增。用誉成先志，为能善继承。:有德临尊位，阳和德在春。猴吹骑白鹿，名誉到天津。:一月出层云，长江彻底清。湛然无点翳，谋望等闲成。
25-6#上爻诀：不事王侯，高尚其事。象曰：不事王侯，志可则也。:弃职休官便可归，王侯不事可无为。蛊忧进取深防吝，巨浪扁舟去不回。:奔趋人世事，其苦竟难谐。不事王侯贵，何如隐去来。:深渊鱼可钓，幽林禽可获。只用长久心，不用生疑惑。
26-0#井卦总诀：改邑不改井，无丧无得。往来井井，汔至，亦未井，羸其瓶，凶。象曰：木上有水，井。君子以劳民劝相。:井居无善地，冬岭秀孤松。林内生金栗，其中一缀荷。:九仞居成后，千山岁不劳。要逢忻乐地，先必见咷号。
26-1#初爻诀：井泥不食，旧井无禽。象曰：井泥不食，下也。旧井无禽，时舍也。:下流居众恶，旧习绝成功。时舍人皆弃，修藏免致凶。:井泉浮混浊，山峰迭翠多。一成还一退，轻艇泛风波。
26-2#二爻诀：井谷射鲋，瓮敝漏。象曰：井谷射鲋，无与也。:安静虽平仞，空中雁影秋。花开逢骤雨，水畔女颜愁。:居贞无应援，困辱更何求。井以清为贵，人常戒妄求。
26-3#三爻诀：井渫不食，为我心恻，可用汲。王明，并受其福。象曰：井渫不食，行恻也。求王明，受福也。:有求皆济急，时可大施为。一旦逢知己，期为受福基。:春色到枝头，纷芬映玉楼。行藏犹可待，红紫笑谈收。
26-4#四爻诀：井甃，无咎。象曰：井甃无咎，修井也。:开屋重修整，看看巧匠逢。青松四时秀，不畏雪霜风。:人留物，物留人。人留事挂心，分付水边人。
26-5#五爻诀：井洌，寒泉食。象曰：寒泉之食，中正也。:能存清俭德，天必降休详。人自成诸己，施为万事昌。:寒泉冽可食，晓月又升东。分泒东流去，山前耸翠峰。:始有终，终有始。美中甘，甘中美。
26-6#上爻诀：井收勿幕，有孚，元吉。象曰：元吉在上，大成也。:博施无悭吝，中心贯信诚。有常休厌倦，元吉大亨通。:屋外东风急，山前锋又青。烟横迍已解，井静水华清。:可储可蓄，尺土寸珠。停停稳稳，前去良图。
27-0#巽卦总诀：小亨，利有攸往，利见大人。象曰：随风，巽。君子以申命行事。:山头顾我无青眼，水畔相亲始有依。物小在初终大获，到头遇主得荣归。:忧极乐还来，春阳一旦回。满园桃李大，丹桂一枝开。:秘策勿轻传，经成众里权。一朝风雨顺，功业至掀天。
27-1#初爻诀：进退，利武人之贞。象曰：进退，志疑也。利武人之贞，志治也。:进退忽生疑，由来利武威。荣身岂小蓄，车前三山歧。:进退莫猜疑，疑猜事莫谐。影端形自直，一举花纤埃。
27-2#二爻诀：巽在床下，用史巫纷若，吉，无咎。象曰：纷若之吉，得中也。:心不未安宁，居尊莫厌卑。尽诚求恳得，吉庆保无危。:嘹亮宾鸿一只飞，来家移向竹林西。渐中自有禄星至，隋带重明滚地辉。:知者见先机，其中路不迷。日前为合意，曾免是和非。
27-3#三爻诀：频巽，吝。象曰：频巽之吝，志穷也。:先险防在前，顺巽刚中吝。万里泛巨舟，东北声名震。:足趑趄，口蹑嚅。无限意，竟成虚。:志穷非得已，颦蹙自忧烦。一到龙蛇日，因人事始全。
27-4#四爻诀：悔亡，田获三品。象曰：田获三品，有功也。:禀令谏强暴，将相奏凯还。好风今借便，功业便掀天。:遇如水中善，田获三品功。一阴始升后，雁侣各西东。:江海鱼悠悠，烟波下钓钩。六鳌连得获，歌笑向中流。
27-5#五爻诀：贞吉，悔亡无不利。无初有终，先庚三日，后庚三日，吉。象曰：九五之吉，位正中也。:图前当虑后，揆度复叮咛。举事虽先阻，终须获吉亨。:常人安贞吉，危疑尽悔亡。两庚申命令，权柄自然昌。:鹊声如报喜，燕语自传情。百舌无人解，虽贞自苦贞。
27-6#上爻诀：巽在床下，丧其资斧，贞凶。象曰：巽在床下，上穷也。丧其资斧，正乎凶也。:井浊不可食，丧斧失贞凶。园内花千朵，愁惊午夜风。:过谦卑已甚，不断失于刚。待至龙逢虎，依前再吉昌。
28-0#恒卦总诀：亨，无咎，利贞。利有攸往。象曰：雷风，恒。君子以立不易方。:居子居安不必迁，前途无滞复周全。日边一鹿持书至，遐迩声名四海传。:凤引雏飞入九霄，岂辞云路山逍遥。翔翔得遇西风便，从此升腾总不劳。
28-1#初爻诀：浚恒，贞凶，无攸利。象曰：浚恒之凶，始求深也。:居浅欲求深，身卑位作尊。往成还不利，危处却迎深。:势利相交际，犹临万丈渊。求深凶更甚，退避可安然。
28-2#二爻诀：悔亡。象曰：九二悔亡，能久中也。:悔吝消亡日，东行北者灾。急涛求巽顺，倾刻笑颜开。:人存中正德，守己自然安。久久行其道，终身悔吝亡。
28-3#三爻诀：不恒其德，或承之羞，贞吝。象曰：不恒其德，无所容也。:不为恒德久，贞吝复何如？霜重花枝瘦，成荣也不迟。:不长久，错商量。交加缠，休要忙。:就北原无益，依南却未安。居贞为久计，尽可利盘桓。
28-4#四爻诀：田无禽。象曰：久非其位，安得禽也？:藏器待时时未通，徒劳功业慢嗟吁。守旧更当宜整顿，夕阳西墬日方舒。:井底探明月，风前拂羽毛。工夫何太拙，只恐未坚牢。:田猎皆无获，求谋尽未通。极劳身计尽，虽久亦无功。
28-5#五爻诀：恒其德，贞。妇人吉，夫子凶。象曰：妇人贞吉，从一终也。夫子制义，从妇凶也。:妇道宜贞一，惟能善顺从。丈夫当果决，从妇反为凶。:慢传言妇吉，得女更宜贞。试问前程事，阴消望夜晴。
28-6#上爻诀：振恒，凶。象曰：振恒在上，大无功也。:机动多不稳，更改振无凶。缺月明西北，孤鸿振雨冲。:生意不和同，骤雨更狂风。东风何事不相惜，吹落残花满地红。:处恒宜静守，振作大无功。躁动频更变，将来反致凶。
29-0#鼎卦总诀：元吉，亨。象曰：木上有火，鼎。君子以正位凝命。:取新革故鼎初生，王器须知长子荣。三足若全须大用，他年调鼎一时新。:调羹须用鼎，三足特时安。一举鹏程翅，何仿彻广寒。
29-1#初爻诀：鼎颠趾，利出否。得妾以其子，无咎。象曰：鼎颠趾，未悖也。利出否，以从贵也。:鼎颠倾出否，因败己成功。得妾以其子，还如颠趾同。:少女出门庭，青史出四经。莫愁颠倒虑，花谢子还成。
29-2#二爻诀：鼎有实，我仇有疾，不我能即，吉。象曰：鼎有实，慎所之也。我仇有疾，终无尤也。:久困待时时未起，鼎中有疾二三止。缺月明时便更催，急处到头停未己。:去处徘徊未称心，须防忻喜还成嗔。相仇相疾非真实，顷刻逢花不称情。:我仇当远去，不可令相欺。自守能中正，终当吉庆临。
29-3#三爻诀：鼎耳革，其行塞。雉膏不食，方雨亏悔，终吉。象曰：鼎耳革，失其义也。:有物不能食，有马不能骑。悔吝终防有，其中月露兮。:风雨阻长途，行人防有阻。客归还未归，未许还未许。
29-4#四爻诀：鼎折足，覆公餗，其刑渥，凶。象曰：覆公餗，信如何也。:不堪胜重任，覆餗反招凶。力小图谋大，将来不克终。:去旧欲自新，革故阻防玻其渥刑匪凶，四八落瘴厉。:鼎折足，车脱辐。有二人，重整犊。
29-5#五爻诀：鼎黄耳金铉，利贞。象曰：鼎黄耳，中以为实也。:鼎新中有实，调羹获全功。幸遇文明世，明良千载逢。:和气蔼门庭，乘风万物荣。化工施妙手，花卉一时新。
29-6#上爻诀：鼎玉铉，大吉，无不利。象曰：玉铉在上，刚柔节也。:堪求堪避不须疑，桂子飘香荣地归。一去网罗人夺利，追蛇逐兔到天辉。:贵客自相亲，功名刺相成。扶摇抟九万，稳步上青云。:温温君子德，居上见宜民。大展经纶手，皇家鼎鼐臣。
30-0#大过卦总诀：栋桡。利有攸往，亨。象曰：泽灭木，大过。君子以独立不惧，遯世无闷。:独立高楼阴失色，有期不到两成非。园林别种仙桃果，但遇良朋振羽衣。:心有余，力不足。倚仗春风，一歌一曲。
30-1#初爻诀：藉用白茅，无咎。象曰：藉用白茅，柔在下也。:先微当后发，首尾破还全。西北歌声动，成荣在北泉。
30-2#二爻诀：枯杨生梯，老夫得其女妻，无不利。象曰：老夫女妻，过以相与也。:得妻户内利何多？日照高堂职近戈。猪走犬来皆曰早，小船经历几风波。:满目好风光，红花又更香。蟠桃三结子，一子熟非常。
30-3#三爻诀：栋挠，凶。象曰：栋挠之凶，不可以有辅也。:有妇终无事，逢难宜急走。欲免哭声随，切忌西方酉。:荆棘生平地，风波起四方。幽窗人懊恼，无语对斜阳。
30-4#四爻诀：栋隆，吉。有它吝。象曰：栋隆之吉，不桡乎下也。:峻岭崎岖马阻行，如今平地好安亨。几多名利人同至，西方亨衢坦坦平。:心事有迟速，逢龙是变乡。月光明映户，便有好商量。
30-5#五爻诀：枯杨生华，老妇得其士夫，无咎无誉。象曰：枯杨生华，何可久也。老妇士夫，亦可丑也。:枯杨生华未可夸，得逢可丑事咨嗟。却宜静处平生节，且息思为进欲奢。:一事两意，一人两心。新花枯树，须待新春。
30-6#上爻诀：过涉灭顶，凶。无咎。象曰：过涉之凶，不可无咎也。:羊背披衣裳，文书匣内藏。不须多望想，云雨溅斜阳。:水边忧，山下愁。要平安，寸往游。
31-0#姤卦总诀：女壮，勿用取女。象曰：天下有风，姤。后以施命诰四方。:婴女多方不足忧，巨涛归去一孤舟。马行托始直无咎，后命将施恐未周。:天边缺月又重圆，原上枯枝色更鲜。不识桃园归去路，谁知今日遇神仙。
31-1#初爻诀：系于金柅，贞吉。有攸往，见凶。羸豕孚蹢躅。象曰：系于金柅，柔道牵也。:小人将道长，杜绝在防微。静正方为吉，攸行终致非。:谣言赢壮豕，居卑却上尊。见凶宜莫进，佳信复临门。:动静莫急，急路莫登。道途危且阻，来往绝行人。
31-2#二爻诀：包有鱼，无咎，不利宾。象曰：包有鱼，义不及宾也。:莫信光也月，宜知不利宝。正身无夺犯，喜气向江滨。:人方相会遇，其志在于专。取舍由诸己，终为无咎愆。
31-3#三爻诀：臀无肤，其行且次，厉，无大咎。象曰：其行且次，行未牵也。:当行不可行，要行防小厉。怯过无大咎，小艇怕连系。:前进足次且，求安失所居。须危无大咎，妄动有灾危。
31-4#四爻诀：包无鱼，起凶。象曰：无鱼之凶，远民也。:民远君臣俱失居，庖厨何必再缘鱼。一朝风起防蛇大，遗却当年所得珠。:居上当亲下，人心易散离。事机从此失，万事尽皆隳。:物失八体，虑在两头。云烟相隔，心事淹留。
31-5#五爻诀：以杞包瓜，含章。有损自天。象曰：九五含章，中正也。有损自天，志不舍命也。:中正居尊命有施，地基生杞自当时。果然守正相逢遇，猴兔牛蛇再有辉。:以尊而接下，附己以招延。为蕴忠臣德，休祥降即天。:鸡成凤，鱼化龙。大器欲成就，功名路必通。
31-6#上爻诀：姤其角，吝，无咎。象曰：姤其角，上穷吝也。:志谋进非遇，情深豆不悲。有期何姤角，时利夺疑基。:见不见，也须防。背面遇不遇，到底无凭据。
32-0#复卦总诀：亨，出入无疾。朋来无咎。反复其道，七日来复，利有攸往。象曰：雷在地中，复。先王以至日闭关，商旅不行，后不省方。:五马西行进难阻，更宜守旧亲相辅。万里鹏程化查宴，五个佳人江上舞。:一生名利总成虚，临久名疆有进时。门户鼎来真可恼，不堪回首梦魂孤。
32-1#初爻诀：不远复，无祇悔，元吉。象曰：不远之复，以修身也。:阳长修身吉，重山耸翠青。马行东北去，遇鼠计方昌。:垂钓向沧浪，金鳞看入手。行客过重山，目下当回首。
32-2#二爻诀：休复，吉。象曰：休复之吉，以下仁也。:仁者善亲邻，前江一鲤存。获来临泗水，变化在行。:悲后笑嘻嘻，中行道最宜。所求终有望，且莫皱眉头。
32-3#三爻诀：频复，厉，无咎。象曰：频复之厉，义无咎也。:屡失应屡获，多败亦多成。择善宜坚守，何有怨咎生。:局促未开时，云中一鸟飞。他谋皆悔吝，守旧乃方知。:一关复一关，进退两头难。虑望难久远，心事不曾安。
32-4#四爻诀：中行独复。象曰：中行独复，以从道也。:曩实好谋归，归来喜又随。莫蹉中道发，笑后又成悲。:放钓又收来，分明绝尘埃。巨鳌随手得，休用苦疑猜。
32-5#五爻诀：敦复，无悔。象曰：敦复无悔，中以自考也。:列阵飞鸣排九霄，乘骑千里不辞劳。移根接下天边木，皓首成家在楚桥。:乱者复治，往者复还。凶者复吉，危者复安。:五湖波浪静，明月照扁舟。稳把钓下饵，鲸熬钓几头。
32-6#上爻诀：迷复，凶，有灾眚。用师行，终有大败。以其国君凶，至于十年不克征。象曰：迷复之凶，反君道也。:进退徘徊无定据，欲暮春风吹柳絮。半途行客又离忧，枕畔佳人无意绪。:机迷终不复，难以免灾危。所向皆非利，要终不可行。
33-0#颐卦总诀：贞吉。观颐，以求口实。象曰：山下有雷，颐。君子以慎言语，节饮食。:丹桂飘香日，功名事不迟。人行千里外，触景正芳菲。
33-1#初爻诀：舍尔灵龟，观我朵颐，凶。象曰：观我朵颐，亦不足贵也。:舍东以就西，重山可立基。江边人过处，一女遇寒啼。:红紫无颜色，飘零一叶风。邻鸡惊晓梦，心事转成空。
33-2#二爻诀：颠颐，拂经于丘，颐征，凶。象曰：六二征凶，行失类也。:龙走拥东去，羊行带水归。一堆金未见，双果墬花枝。:秉烛正东西，漏舟行险水。缝使达平津，尤恐波浪起。
33-3#三爻诀：拂颐，贞凶。十年勿用，无攸利。象曰：十年勿用，道大悖也。:主旧拂颐凶，十年宜勿用。化翅九霄飞，雷振威权重。:事宜休，理多错。日墬云中，诚恐多剥。
33-4#四爻诀：颠颐吉。虎视眈眈，其欲逐逐，无咎。象曰：颠颐之吉，上施光也。:虎视耽耽吉可舒，山前上紧度须臾。前程自有泰来处，急浪惊涛反自和。:一事防颠墬，无非仍有是。求望自然成，先难而后易。
33-5#五爻诀：拂经，居贞吉。不可涉大川。象曰：居贞之吉，顺以从上也。:动躁事生忧，强谋事不周。大川墬难涉，龠户待名求。:退则安，进不可。上下相从，明珠一颗。
33-6#上爻诀：由颐，厉吉。利涉大川。象曰：由颐厉吉，大有庆也。:久持忠节不成功，一旦逢君塞外雄。巨舟平浪垂钓去，六鳌拥出大波中。:迢迢临水复临山，路出西南涉险难。若得东风相借力，几多名利得非难。
34-0#屯卦总诀：元亨利贞。勿用有攸往，利建侯。象曰：云雷，屯。君子以经伦。:逢屯好展经纶手，遇敌方知政治通。进步悔生多不足，危前守候有春风。阴:施设不须多，提携出网罗。一登平稳地，从此少风波。阳
34-1#初爻诀：盘桓，利居贞，利建侯。象曰：虽盘恒，志行正也。以贵下贱，大得民也。:不当进步且盘桓，一得民心含此章。驻马问人溪上事，水中还有万人观。:守不失，求不成。进谋远遂，贵客通津。
34-2#二爻诀：屯如邅如，乘马班如，匪寇婚媾。女子贞不字，十年乃字。象曰：六二之难，乘刚也。十年乃字，反常也。:屯难繇来已十年，一朝反本便更迁。婚姻不利谋斯卜，有个佳音在水边。:事迟志速，尚且反复。等闲家间，花残果熟。:迍邅方不利，欲进阻前程。凡事宜求缓，婚姻久乃成。
34-3#三爻诀：即鹿无虞，惟入于林中，君子几不如舍，往吝。象曰：即鹿无虞，以从禽也。君子舍知，往吝穷也。:逐鹿还失鹿，求名未得名。林中有佳信，去后上荣荣。:无虞而即鹿，妄动必无功。君子能先见，母令往反穷。
34-4#四爻诀：乘马班如，求婚媾，往吉，无不利。象曰：求而往，明也。:乘马班如进，求婚媾吉贞。得人相济助，何事不光亨。
34-5#五爻诀：屯其膏，小贞吉，大贞凶。象曰：屯其膏，施未光也。:门前小事吉，心下大谋凶。一片山前处，防生反复蒙。:西向宜求望，秋冬渐出屯。不须更犹豫，尽可自经纶。
34-6#上爻诀：乘马班如，泣血涟如。象曰：泣血涟如，何可长也。:持刀井畔立，井畔舞佳人。出马四足病，防生泣血声。:居屯谋尽用，忧惧不惶宁。要问前程路，还同风里灯。
35-0#益卦总诀：利有攸往，利涉大川。象曰：风雷，益。君子以见善则迁，有过则改。:贵人暗相助，行藏且待时。莫爱花开早，须知结实迟。:损益之三爻，见善则改迁。林鹿自春来，成荣多感慨。:平地起雷声，云开月渐明。小人宜有恨，终又不相刑。
35-1#初爻诀：利用为大作，元吉，无咎。象曰：元吉无咎，下不厚事也。:乘时宜进用，大作可施为。得志亨衢上，功成自有期。:大事可成荣，有益为无咎。云内执鞭人，富在三秋后。:风急上云高，鹏程六秋。尺书天外至，名姓上鳌头。
35-2#二爻诀：或益之十朋之龟，弗克违，永贞吉。王用享于帝，吉。象曰：或益之，自外来也。:不求元自益，龟策弗能违。根本岩禋祀，精神在此时。:得损还有益，获宝可荣归。千里片帆远，其中三雁飞。:欲动还稳，可羡可求。水滨活计，名利得宜。
35-3#三爻诀：益之用凶事，无咎。有孚中行，告公用圭。象曰：益用凶事，固有之也。:熏心忧事亦防危，有吉来言不必传。一片石中逢巧匠，龙行佳报在身边。:济人于患难，孚信以中行。举动皆由命，应无灾咎生。:动还静，静还动。意非真，如春梦。
35-4#四爻诀：中行，告公从，利用为依迁国。象曰：告公从，以益志也。:桂子十分香，琼瑶映玉堂。一朝乘快便，枝折看翱翔。:得中行正道，益下以为功。到处无相碍，何人不听从。
35-5#五爻诀：有孚惠心，勿问元吉，有孚惠我德。象曰：有孚惠心，勿问之矣。惠我德，大得志也。:持竿江上钓鳌鱼，获却金鳞一颗珠。青霄一箭宜推毂，名利双全禄自殊。:诚信施仁惠，何须问吉凶。德心休且逸，天道亦相从。:子结花成蕊，花开枯木枝。屋头春意闹，双喜笑嘻嘻。
35-6#上爻诀：莫益之，或击之。立心勿恒，凶。象曰：莫益之，偏辞也。或击之，自外来也。:求益不知止，人情恐恶盈。立心无定止，外变忽然生。:遇益终无益，问津何处觅。旱海莫行船，何劳多费心。:当进逢凶，当退亡危。水边木上，花残月亏。
36-0#震卦总诀：震来虩虩，笑言哑哑。震惊百里，不丧匕鬯。象曰：洊雷，震。君子以恐惧修剩:月桂飘香七里闻，云中人至矢窍弯。半空鹏翼未为易，更有清高渐渐闲。:紫府门阑特地开，恩波逐一向阳来。乘猪跨鼠当无日，从此亨光缀上台。
36-1#初爻诀：震来虩虩，后笑言哑哑，吉。象曰：震来虩虩，恐致福也。笑言哑哑，后有则也。:独步山陵多见阻，雁字成行阵阵伤。亦有路凶防恶犬，到头断处亦须防。:虩虩方震惧，周旋要谨防。笑颜还自适，灾变祸为详。:霹雳暗中闻，知音不见形。交加犹未信，口口称人心。
36-2#二爻诀：震来厉，亿丧贝，跻于九陵。勿逐，七日得。象曰：震来厉，乘刚也。:震动方惊惧，逢财恐有亡。升高宜远避，事遇复如常。:沧海波涛涌，轻舟未保存。神人轻助力，好好进求名。:无踪亦无迹，猛省中难觅。平地起风波，似笑还成泣。
36-3#三爻诀：震苏苏，震行无眚。象曰：震苏苏，位不当也。:行人不久住，久住不行人。红轮西没月东出，好看云山改更行。:展轮千里去，举步正艰辛。二鼠大东忧，中年事必成。
36-4#四爻诀：震遂泥。象曰：震遂泥，未光也。:去处皆无厉，居迁总未宜。长空明月上，顺水片帆归。:白玉隐尘泥，黄金埋粪土。久久目光辉，也安人相举。
36-5#五爻诀：震往来厉，亿无丧，有事。象曰：震往来厉，危行也。其事在中，大无丧也。:处世惊危志，心飞若火刀。佳人试言事，有约在坤爻。:心若千围甑，底事明如镜。进退有猜疑，风波犹未定。
36-6#上爻诀：震索索，视瞿瞿，征凶。震不于其躬，于其邻。无咎，婚媾有言。象曰：震索索，中未得也。虽凶无咎，畏邻戒也。:风打清江若遇艟，孤舟捉网浪波冲。私情招望安居处，须待为人好借风。:灾忧将及己，前进却为难。修省虽无咎，姻缘亦有言。:烟雨日蒙蒙，江边路未通。道途人未达，凭仗借东风。
37-0#噬嗑卦总诀：亨，利用狱。象曰：雷电，噬嗑。先王以明罚敕法。:用狱法当明，谋为好进程。老椿生茂叶，蛇走一边荣。:自是嫦娥宫里人，桂花分得一枝春。化工不负辛勤业，蓝绶归来喜气新。
37-1#初爻诀：履校灭趾，无咎。象曰：履校灭趾，不行也。:举步多艰阻，功名路未通。玉逢良匠琢，花发待春风。:人倚楼，事多忧。淡然退步，事始坚牢。:防失于未兆，千里勿迟延。小失不知改，因循致大愆。
37-2#二爻诀：噬肤灭鼻，无咎。象曰：噬肤灭鼻，承刚也。:内外相牵引，门中暗昧生。切须宜谨戒，方可保安宁。:雨过佳人正折桃，花残冷落大劬劳、日前别有一春景，望断佳音渐渐高。:进亦难兮退亦难，登车上马亦盘桓。他时若得风云便，稳泛扁舟恣往还。
37-3#三爻诀：噬腊肉，遇毒。小吝，无咎。象曰：遇毒，位不当也。:峻岭车行去甚难，崎岖千里谩空还。先防小吝忧心悔，后已迍邅在即间。:有事暗中闻，疑虑浑无实。转眼黑云收，拥蔽扶桑日。
37-4#四爻诀：噬干胏，得金矢，利艰贞，吉。象曰：利艰贞吉，未光也。:刑狱事难明，先防群小人。若无坚实德，安得事和平。:弓开矢方射，一箭中孤鸿。触目天边手，鸡鸣福自拢:始虽难，终容易。箭入云中，吉无不利。
37-5#五爻诀：噬干肉，得黄金，贞厉，无咎。象曰：贞厉无咎，得当也。:逞逞夜逐阳兔走，遂克先难后易身。金地获成生德泽，回头满地掷金珠。:守正除奸佞，他人自服辜。常怀危惧志，怨咎自然无。:珠在掌，空劳攘。人事合同，自然稳当。
37-6#上爻诀：何校灭耳，凶。象曰：何校灭耳，聪不明也。:灭耳何繇致，多因耳不聪。不能依劝戒，更有灭贞凶。:遇凶不哭，悉来却笑。巨浪轻舟，前途可到。:枕边忧，门里闹。意结勾连，心神颠倒。
38-0#随卦总诀：元亨利贞，无咎。象曰：泽中有雷，随。君子以向晦入宴息。:阳出阴居德，随利顺居贞。傲霜松柏秀，耐久岁寒心。:时节多亨奋，迁延未遇间。桃黄三月发，不在杏花天。:久自相看事意乖，名场利路两难谐。东堂女子须防谤，一见羊蛇定恼怀。
38-1#初爻诀：官有渝，贞吉。出门交有功。象曰：官有渝，从正吉也。出门交有功，不失也。:门内妻言信不私，出门功业有前施。进步一获山前鹿，芳草亨衢利可知。:事势将更易，惟当正可从。出门交正事，无失有成功。:欲渡江心阔，波深未息流。前程风浪静，始可钓鳌头。
38-2#二爻诀：系小子，失丈夫。象曰：系小子，弗兼与也。:系小还失大，从公却害私。事久难两得，择善可随从。:阴盛阳潜遯，提防失丈夫。四方鸡唱晓，忧虑释然无。:一事已成空，作事还宜退。若遇口边人，心下堪凭委。
38-3#三爻诀：系丈夫，失小子。随有求得，利居贞。象曰：系丈夫，志舍下也。:易小终成大，随家改故新。马羊奔是处，利涉大川行。:舍一人，就一人。谋望有喜，贵人相亲。
38-4#四爻诀：随有获，贞凶。有孚在道以明，何咎？象曰：随有获，其义凶也。有孚在道，明功也。:一里长途转辐舆，有人未得见者须。音来便遇木边贵，晦滞重明得一车。:所求皆有得，居正亦为凶。守道存诚信，惟明可有功。:鱼上钩，丝纶弱。收拾难，力再着。
38-5#五爻诀：孚于嘉，吉。象曰：孚于嘉吉，位中正也。:爵禄飞来吉有孚，震惊百里笑声呼。月边自有人推毂，喜气临门不可拘。:五居中正位，上下尽孚诚。舍己能从善，斯为大吉亨。:收拾丝纶罢钓竿，青山绿水更幽闲。江清得意归来早，舟溜金陵指顾间。
38-6#上爻诀：拘系之，乃从维之。王用享于西山。象曰：拘系之，上穷也。:君子防危后必兴，小人勿怨事多迍。随时月落防忧讼，若进终凶日又昏。:拘系复加惟，人心固结时。诚能专享祀，端可恪神祇。:一事去，两头牵。恍惚有忧煎，心坚事未坚。
39-0#无妄卦总诀：元亨，利贞。其匪正，有眚，不利有攸往。象曰：天下雷行，物与无妄。先王以茂对时，育万物。:震雷一震好乘时，威令施张茂盛宜。匪正悔生宜改正，有人相引上云梯。:入仕本从科甲出，奋身不在禹门中。筑岩钓渭非常士，须信英雄立大功。
39-1#初爻诀：无妄，往吉。象曰：无妄之往，得志也。:坐中千里至，暂伴便前行。虎兔林中走，长途山上青。:事相扶，在迷途。反复终可图，风波一点无。
39-2#二爻诀：不耕获，不菑畬，则利有攸往。象曰：不耕获，未富也。:本无期望志，所得出无心。有往皆有利，相将遇好人。:不耕不获有吉利，不菑不畬往无成。鸡鸣获菑方应候，一番利帛外方来。:休妄想，且诚心。须防平地起荆棘，万里青山万里程。
39-3#三爻诀：无妄之灾。或系之牛，行人之得，邑人之灾。象曰：行人得牛，邑人灾也。:一得还一失，逢刚勿自先。系牛牛不定，进步有升迁。:旧喜惹新愁，事事多争竞。也虑暗中人，风波尤未定。
39-4#四爻诀：可贞，无咎。象曰：可贞无咎，固有之地。:德广位尤谦，亲君臣道荆静守方无虞，即有佳音报。:琢器成环器未完，上天未定志尤坚。虽然不是中秋月，亦有神光射九天。
39-5#五爻诀：无妄之疾，勿药有喜。象曰：无妄之药，不可试也。:疾过无用药，未来事不忧。一更西北转，帆便逐行舟。
39-6#上爻诀：无妄，行有眚，无攸利。象曰：无妄之行，穷之灾也。:妄动提防不必求，随谋守旧始成宜。水边一朵月中桂，花开正值岁寒时。
40-0#明夷卦总诀：利艰贞。象曰：明入地中，明夷。君子以莅众，用晦而明。:因甚艰难无不成，明宜莅众晦时明。无伤尤有迍邅志，进步亨衢指日升。:惊重损失两头灾，谨密须防暗内来。虎尾蛇头如度得，身安尤自恐伤才。:人人地中伏，明夷事必伤。阳人须保卫，疾病恐难量。
40-1#初爻诀：明夷于飞，垂于翼。君子于行，三日不食，有攸往，主人有言。象曰：君子于行，义不食也。:垂翼遥飞去，皆因避远行。一途涯际室，又是满青春。:一足踏两船，一镜照两边。团圆专费力，费力又团圆。
40-2#二爻诀：明夷，夷于左股，用拯马壮吉。象曰：六二之吉，顺以则也。:所伤尤未甚，速可救禳之。得时春光至，灾消福禄垂。:在股忌夷伤，浓云翳太阳。乘骑千里去，忧重恐分张。:若问行藏事，行藏意可求。暗云风卷尽，明月满层楼。
40-3#三爻诀：明夷于南狩，得其大首，不可疾贞。象曰：南狩之志，乃大得也。:向明为得地，大利有施为。几事须当缓，轻恐致灾危。:一奔南北狩，多少事悲伤。得遇海南客，成名过北塘。:虚名虚举久沉沉，禄马当来未见真。一片彩云秋后至，旧时风物一时新。
40-4#四爻诀：入于左腹，获明夷之心，于出门庭。象曰：入于左腹，获心意也。:恐见伤心事不宜，月明两畔暗云飞。门庭一女怀悲怨，成器荣身果子疑。:阴贵相遭遇，忧危已脱身。更宜图进用，名利得从心。:箭射檐前鹊，巢深子不伤。一件恶烦恼，翻成大吉祥。
40-5#五爻诀：箕子之明夷，利贞。象曰：箕子之贞，明不可息也。:遇时方暗昧，当且晦其明。自守当贞正，终能保吉亨。:一登尊禄位，不可望凌高。恐有夷伤日，垂钩阻饵鳎:重关深锁闭，谨要小提防。若不知谨戒，因遁成大殃。
40-6#上爻诀：不明，晦。初登于天，后入于地。象曰：初登于天，照四国也。后入于地，失则也。:远诏自天来，争地事反复。人地不明时，佳人水边哭。:莫道事难为，美中事不宜。东风轻借力，吹了又芳菲。
41-0#贲卦总诀：亨，小力有攸往。象曰：山下有火，贲。君子以明庶政，无敢折狱。:文字生光日象昭，熏风吹动海门潮。好将巨浪通天表，咫尺如梭达九霄。:禄从天上降，喜至不须求。昔日忧愁事，逢牛始见周。:行舟无险阻，舟泛自通津。雨露从天降，求谋事渐新。
41-1#初爻诀：贲其趾，舍车而徒。象曰：舍车而徒，义弗乘也。:乘车不用镇徒行，千里驰驱道未平。林内虎声惊复啸，几回忧事更纷纷。:去伪存诚实，徒行却乘车。不须增饰贲，俭简是良图。:可求未可求，可信未可信。波影见重光，退步不成进。
41-2#二爻诀：贲其须。象曰：贲其须，与上兴也。:攀龙原有分，独运竟难成。遇鼠逢牛日，因人为发明。:暗室复明辉，阳明实气时。云雷方散后，万里一星飞。:好借东风力，轻船稳到家。大人来接引，明月寄芦花。
41-3#三爻诀：贲如濡如，永贞吉。象曰：永贞之吉，终莫之陵也。:坎宫须大吉，离地不堪行。江畔文书至，天边秋月升。:一物可守，一事带口。水落丹园，自然长久。:门庭多吉庆，润色更增光。直待龙逢虎，金兰自有香。
41-4#四爻诀：贲如皤如，白马翰如，匪寇婚媾。象曰：六四，当位疑也。匪寇婚媾，终无尤也。:中心虽欲速，行奈却迁延。守正无仇患，居安福自天。:翰马多清洁，孤鸿难远留。衔芦江上雁，东上岸边游。:曲中还有直，心里须成戚。云散月重明，千里风帆急。
41-5#五爻诀：贲于丘园，束帛戋戋，吝，终吉。象曰：六五之吉，有喜也。:福禄从天降，门中喜气新。去奢从俭约，终保大元亨。:内包戋戋帛，丘园志士心。吉中无咎克，东南有佳音。:旧事淹留过，而今已变通。草头人笑后，宜始不宜终。
41-6#上爻诀：白贲，无咎。象曰：白贲无咎，上得志也。:务本归诚实，何须更饰非。春风依旧到，花发去年枝。:素质内无采，天星照远空。一朝乘骑气，霄汉片时冲。:明月团圆，颜色欣然。风云相会，和合万年。
42-0#既济卦总诀：亨，小利贞。初吉终乱。象曰：水在火上，既济。君子以思患而豫防之。:治安方自乱，通泰忌生屯。小利贞西北，花新日又明。:仙舟已到绿阳堤，险难今经已别离。福去祸来终不错，不须回首预前期。五阳:莫待禄高荣，须思祸与凶。预防兼早备，方可保初终。五阴
42-1#初爻诀：曳其轮，濡其尾，无咎。象曰：曳其轮，义无咎也。:时方云既济，遽进却非宜。思虑惟能谨，灾消吉自随。:鹿逐云中出，人从日下归。新欢生脸下，不用皱双眉。:推车濡尾，无咎可忧。千里人行，既济孤舟。
42-2#二爻诀：妇丧其茀，勿逐，七日得。象曰：七日得，以中道也。:时虽云可济，欲速即难成。真固宜长守，时行则可行。:虚雷无雨过，有雨不沾衣。到头成一笑，目下未开眉。:月出云遮晦，双飞失伴迷。七辰头上得，门户自生光。
42-3#三爻诀：高宗伐鬼方，三年克之。小人勿用。象曰：三年克之，惫也。:有禄自天来，伐鬼三年灾。追求在斗地，一进一退财。:入而易，出而难。淹淹利再三，交加意不堪。
42-4#四爻诀：繻有衣袽，终日戒。象曰：终日戒，有所疑也。:事虽云既济，尤虑吉成凶。戒谨勤终日，方能保始终。:有功无禄位，有禄无印权。好戒退一步，附势去分欢。:落花满地乱交加，一点中心事若麻。若得高人相引后，春风桃李又开花。
42-5#五爻诀：东邻杀牛，不如西邻之禴祭，实受其福。象曰：东邻杀牛，不如西邻之时也。实受其福，吉大来也。:积德施功有子孙，杀牛祭祀及西邻。利名两字成员日，回首山前万物新。:礼薄将诚意，施为贵适宜。自然蒙福佑，凡事在先施。:拟欲求东却往西，精神用尽事迍迍。到底可求并可望，秋风黄菊绽东篱。
42-6#上爻诀：濡其首，厉。象曰：濡其首厉，何可久也？:更改事相宜，闲言有是非。切须防暗箭，独见早思维。:小舟防滞患，秋木忌凋残。踏遍千人市，兵戈一顷间。:心事望团圆，心坚事未全。一枝枯木上，花落又还鲜。
43-0#家人卦总诀：利女贞。象曰：风自火出，家人。君子以言有物，而行有恒。:未乱先须谨，逢凶不见灾。立首东兔壮，好事又将来。:良金美玉内含英，陶琢须凭巧匠成。大器年来方见用，渭川贤士秉台衡。:家道年来盛，阴功在祖宗。沛恩泽一子，两子又樊龙。
43-1#初爻诀：闲有家，悔亡。象曰：闲有家，志未变也。:正家元有道，所贵在提防。成法宜先定，当于未变闻。:桃李照门庭，溪山绕屋青。天风疑不断，风送逐时荣。
43-2#二爻诀：无攸遂，在中馈，贞吉。象曰：六二之吉，顺以巽也。:食禄皆从女上逢，飘香玉桂逐百风。牛行别有生成路，远汉云间月正中。:一镜破，照两人。凶中吉，合同心。:处中能正顺，家道自然成。所作皆如意，图谋尽称情。
43-3#三爻诀：家人嗃嗃，悔厉吉。妇子嘻嘻，终吝。象曰：家人嗃嗃，未失也。妇子嘻嘻，失家节也。:残花落地何曾悔，蜡烛影红再有图。治家不妨生悔吝，猪行犬吠悔应无。:家人怨，妇女嘻。几事吉，少留迟。
43-4#四爻诀：富家大吉。象曰：富家大吉，顺在位也。:有禄方成福，成名却是稽。有人未引处，水畔立金鸡。:珠玉走盘中，日用足阜丰。休言望未遂，此去一时通。
43-5#五爻诀：王假有家，勿恤，吉。象曰：王假有家，交相爱也。:中正居尊位，六相爱六亲。自然家道顺，勿惜亦安欣。:位尊皆有喜，勿惜总成昌。上走东西地，抬头见太阳。:相爱相助，和气盈前。名成利就，不用忧煎。
43-6#上爻诀：有孚，威如，终吉。象曰：威如之吉，反身之谓也。:名重威权重，先危后见昌。万山松柏秀，走马履坚霜。:心下事攸然，周全尚未全。遇龙终有庆，人月又团园。
44-0#丰卦总诀：亨，王假之，勿忧，宜日中。象曰：雷电皆至，丰。君子以折狱致刑。:有约还如梦，无缘人阻程。若求亨泰处，须用见寅辰。:利禄手中足，园花绽异葩。方开一枝秀，落日有红霞。:进退意沉吟，心疑事未成。若逢龙虎日，百事得元亨。
44-1#初爻诀：遇其配主，虽旬无咎，往有尚。象曰：虽旬无咎，过旬灾也。:过尽风波三五里，波平浪静又无风。从兹已达青云路，用舍行藏不废功。:静动互相资，攸往无滞阻。群鸿度远空，空深直高峰。:上下相交遇，和平福自来。相资成事业，求胜反为灾。
44-2#二爻诀：丰其蔀，日中见斗，往得疑疾，有孚发若，吉。象曰：有孚发若，信以发志也。:蔀阴须欠明，往则有疑疾。信音千里逢，牛象纵成吉。:明暗未分，曲直未定。笑里藏刀，信而未信。
44-3#三爻诀：丰其沛，日中见沫，折其右肱，无咎。象曰：丰其沛，不可大事也。折其右肱，终不可用也。:强弱许纷纷，搬戏独掩门。脸眉人惆怅，灯火伴黄昏。:日中辰见斗，先暗后须明。遇主西南地，门屏气象成。:日中何见沫，明直反成昏。遇事无成用，如人折右肱。
44-4#四爻诀：丰其蔀，日中见斗，遇其夷主，吉。象曰：丰其蔀，位不当也。日中见斗，幽不明也。遇其夷主，吉行也。:近折路迢行不远，当时大事俱非常。万里云腾去太迟，能行天下方无咎。
44-5#五爻诀：来章，有庆誉，吉。象曰：六五之吉，有庆也:明外佳音来，飞章俱有庆。名利一更迁，雁非终拆阵。:云外一天书，门多长者车。肴添兰室味，纵步入蟾宫。
44-6#上爻诀：丰其屋，蔀其家，窥其户，阒其无人，三岁不觌，凶。象曰：丰其屋，天际翔也。窥其户，阒其无人，自藏也。:当时丰盛世，退缩却为凶。大展经纶手，施为大有功。:暗室当迁退，成云不可奢。三年多不足，悔吝忌前遮。:花落未茂枝，歌来却似悲。夕阳催晚景，斜月上朱扉。
45-0#离卦总诀：利贞，亨。畜牝牛，吉。象曰：明两作离，大人以继明照于四方。:久厌高林雨，方施一旦明。太阳当下照，万国继升平。
45-1#初爻诀：履错然，敬之，无咎。象曰：履错之敬，以辟咎也。:勤俭终无咎，逢明必敬之。天书鸾递至，触景有光辉。:风动水生波，关心事若何。错然履无咎，依旧笑呵呵。
45-2#二爻诀：黄离，元吉。象曰：黄离元吉，得中道也。:中道明元吉，光辉四野同。水中人送宝，鹏翅好飞冲。:事已定，心何忧。明月上层楼，云中客点头。
45-3#三爻诀：日昃之离，不鼓缶而歌，则大耄之嗟，凶。象曰：日昃之离，何可久也。:日中须有昃，盛满意防亏。大耄嗟凶吝，风波小艇危。:月沉西，人断魂。悲忻未足，易缺难成。
45-4#四爻诀：突如其来如，焚如，死如，弃如。象曰：突如其来如，无所容也。:一人无足立，有足却无头。千里来追至，防生五七体。:遇不遇，逢不逢。日沉海底，人在梦中。
45-5#五爻诀：出涕沱若，戚嗟若，吉。象曰：六五之吉，离王公也。:注尽江边水，还惊一水灾。女人挥一笠，回首又花开。:泛泛维舟尚未定，一头牵往一头牵。前途贵客来相举，又见新颜破旧颜。
45-6#上爻诀：王用出征，有嘉折首，获匪其丑，无咎。象曰：王用出征，以正邦也。获匪其丑，大有功也。:诛戮邦中利出征，一番获丑在王庭。凤衔一信归杨畔，得个佳音四海荣。:自有青云路，须当着力求。佳人宜更早，行路泛孤舟。
46-0#革卦总诀：巳日乃孚，元亨，利贞。悔亡。象曰：泽中有火，革。君子以治历明时。:久乱须当振，谋安一阜无。治明无暗晦，满目自鲜妍。:本是迍邅下，虽忧不足疑。取新宜去旧，方得两相宜。:革故仍还新，施为利变更。东南为稳当，西北是深坑。
46-1#初爻诀：巩用黄牛之革。象曰：巩用黄牛，不可以有为也。:乘牛一向乘前去，跨马何须问后津。逢着水边人有力，此时名利一番新。:坚心宜固守，小利有施为。切莫轻更改，安身自致危。:意违事不违，事宽心不宽。欲知端的信，犹隔两重关。
46-2#二爻诀：巳日乃革之，征吉，无咎。象曰：巳日革之，行有嘉也。:革故逢秋已地好，看他来处待蛇行。白马行防有阻挡，孤鸿飞去自无邅。:改革宜从缓，非宜遽变更。前程无阻隔，吉庆保元亨。:暖日当庭树色新，望中家信事难传。舟行或达应非晚，从此欣欣四光荣。
46-3#三爻诀：征凶，贞厉。革言三就，有孚。象曰：革言三就，又何之矣。:躁进轻更革，攸行反致凶。当怀危惧志，正顺以从公。:一成复一废，一静忌仍迁。万事征逢远，言孚恐不全。:黑白滔光，往来不通。云倦未分明，云开方见月。
46-4#四爻诀：悔亡，有孚改命，吉。象曰：改命之吉，信志也。:利害纷纷际，施为更变时。事宜先有断，闲语总成非。:改革无危险，安中家吉康。云端逢月处，冬岭秀孤松。:革故始知期，更新事更宜。东风传信息，春色上花枝。
46-5#五爻诀：大人虎变，未占有孚。象曰：大人虎变，其文炳也。:鱼龙变化莫蹉跎，顷刻之间奋志过。传与时人一嗟怨，天生资质翼风流。:幸遇文明世，方当虎变时。所行无不利，何必问蓍龟。:豹变南山别有期，主人目下尚狐疑。雁音嘹喨黄花落，尽是光明变俊仪。
46-6#上爻诀：君子豹变，小人革面。征凶，居贞吉。象曰：君子豹变，其文蔚也。小人革面，顺以从君也。:君子更新日，他人亦面从。但宜居正吉，征治反为凶。:革终须豹变，墙内一更高。群雁东西失，孤鸿自笑翱。:只可后，不可前。楼上月，缺未圆。
47-0#同人卦总诀：同人于野，亨。利涉大川，利君子贞。象曰：天与火，同人。君子以类族辨物。:久否终能济，当于笑后招。大川无不利，进步上青霄。:玉兔衔刀借力时，此时平地上天梯。不惭虚誉流传事，方得成名不失期。阳:谁家女子倒戈予，利禄须知向此求。到得岭头须快乐，更防忻喜却成忧。阴
47-1#初爻诀：同人于门，无咎。象曰：出门同人，又谁咎也？:十里同人会遇时，断金仁义孰能为。承时迎凤九霄去，月畔人来喜笑嘻。:中心无系吝，内外自和同。怨咎皆消释，千门喜气拢:心和同，事和同。门外好施功，交加事有终。
47-2#二爻诀：同人于宗，吝。象曰：同人于宗，吝道也。:宗系同人吝，山前有二峰。青松四时秀，西日又升东。:本是同家党，人人各系私。未能同一志，羞吝自相疑。:爱一人，恶一人。憎爱处，吝难分。
47-3#三爻诀：伏戎于莽，升其高陵，三岁不兴。象曰：伏戎于莽，敌刚也。三岁不兴，安行也？:伏兵林内久，三岁不能兴。守吉无他望，妄行不免惊。:意谆谆，心戚戚。要平安，防出入。:前途多荆棘，图谋欲进升。但宜当自用，不可信他人。
47-4#四爻诀：乘其墉，弗克攻，吉。象曰：乘其墉，义不克也。其吉，则困而反则也。:乘势攻人短，将来自致凶。何如谦退守，吉庆日相逢。:亮攻多见败，退隐内无凶。家有阳光照，江边一事通。:浅水起波澜，平地生荆棘。言语虚参商，犹恐无端的。
47-5#五爻诀：同人，先号咷而后笑，大师克相遇。象曰：同人之先，以中直也。大师相遇，言相克也。:执直行正道，他人未顺从。必须资众力，相遇乃成功。:阴阳相隔绝，后笑克师征。二五吉相遇，离宫有贵人。:悲一番，笑一番。相战又相战，其中事却欢。
47-6#上爻诀：同人于郊，无悔。象曰：同人于郊，志未得也。:人情多阻隔，内外不同忧。离方行得志，终须无悔尤。:一山绕一水，一山旋一山。水穿尽山处，名利不为难。:求合事和同，功名未足夸。堪嗟志悲悴，他却亦荣华。
48-0#临卦总诀：元亨利贞。至于八月，有凶。象曰：泽上有地，临。君子以教思无穷，容保民无疆。:阴彻阳微晋地凶，临民保正事无穷。断桥一马须防失，然事纷纷忧我衷。:平生欲奏五旋琴，流水高山未遇音。一旦乘槎到蓬岛，始知金阙万重深。:妄行罗网地，轻举入天罗。谨节能知止，身安保太和。
48-1#初爻诀：咸临，贞吉。象曰：咸临贞吉，志行正也。:一逢临辅扶持起，有个佳音在兑乡。谁向老来为伴侣，一枝梅蕊雪霜傍。:积小成功路渐通，好将舟楫顺西风。腰间宝剑横牛斗，求利求名有始终。:义气方相授，繇未心感心。所行须正大，吉庆自来临。
48-2#二爻诀：咸临，吉，无不利。象曰：咸临吉，无不利，未顺命也。:本自咸临吉，惟忧未称心。喜中须不足，乐处忽悲生。:利顺今临命，居中反复中。一阳生长后，帆便借东风。:和合事，笑谈成。喜信在半程，平步踏青云。
48-3#三爻诀：甘临，无攸利。既忧之，无咎。象曰：甘临，位不当也。既忧之，咎不长也。:夜雨纷纷实有伤，既伤众理接非常。改修其道归真主，远汉云间见太阳。:立志多巧佞，临事未如心。忧里能迁善，消灾祸不侵。:龙争一珠，有得有失。所望在亨通，何须空费力。
48-4#四爻诀：至临，无咎。象曰：至临无咎，位当也。:正位居臣职，门中二女逢。急乘云中鹿，水涸应三冬。:事团圆，务周全。一往一来，平步升天。
48-5#五爻诀：知临，大君之宜，吉。象曰：大君之宜，行中之谓也。:知大能临下，柔高可胜刚。大阳光彩处，神拥照东方。:月重圆，花再发。谋望成，音信达。
48-6#上爻诀：敦临，吉，无咎。象曰：敦临之吉，志在内也。:临吉敦无咎，春风桃李多。一枝花在手，去棹急如梭。:朦胧秋月照未扃，意外谁知喜意生。自有贵人相接引，不须巧语似流莺。:长存忠信德，贵客暗相扶。强暴无侵害，自然灾咎无。
49-0#损卦总诀：有孚，元吉，无咎，可贞，利有攸往。曷之用，二簋可用享。象曰：山下有泽，损。君子以惩忿窒欲。:望断浮云事转虚，相逢陌上意皆殊。当时许我平生事，及到终时不似初。:旱沼鱼逢雨，云龙际会中。有孚元吉在，明月五更钟。:月下欢忻事，番成梦一常散云初散处，日暮始光亨。
49-1#初爻诀：巳事遄往，无咎，酌损之。象曰：巳事遄往，尚合志也。:益人须损己，事济更宜休。斟酌行中道，须防过后羞。:损己速益上，终迎一吉来。凤凰飞两处，到了得和谐。:喜、喜、喜，还不美。夺得蛟龙项下珠，忽然失却还如水。
49-2#二爻诀：利贞，征凶，弗损益之。象曰：九二利贞，中以为志也。:勿益元无损，交请成妄求。居贞元有吉，躁进反成忧。:一关又一关，长道远难还。看尽白云影，心闲事未闲。:悔吝不宜前，淇涛泛上船。中秋今夜月，独蚀不蛊员。
49-3#三爻诀：三人行，则损一人；一人行，则得其友。象曰：一人行，三则疑也。:三雁高飞一雁伤，重山骑马得良朋。佳人舞水宜先恐，平井横刀此必强。:心未平，事未圆。疑虑少，始亨通。:致志当专一，过三则有疑。中心有定见，切戒妄依随。
49-4#四爻诀：损其疾，使遄有喜，无咎。象曰：损其疾，亦可喜也。:心事喜团圆，分明岂偶然。借他良匠手，凿出宝光鲜。:畔疾已成思，遇之终非吝。天上一人逢，或在天风姤。:天未平，事未圆。疑虑久，始通亨。
49-5#五爻诀：或益之十朋之龟，弗克违，元吉。象曰：六五元吉，自上佑也。:先损后当益，良朋克元吉。询问雪中花，相将迎暖日。:凿石见玉，拨土见珠。眼前目下，何用踌躇。
49-6#上爻诀：弗损益之，无咎，贞吉。利有攸往，得臣无家。象曰：弗损益之，大得志也。:惠而无所之，酌损得其宜。人乐来归己，安然福禄随。:二岭一堆玉，双飞四朵花。好书天上至，别立外人家。:有月不沾云，何须暗与明。若逢龙与虎，忻喜见前程。
50-0#节卦总诀：亨。苦节，不可贞。象曰：泽上有水，节。君子以制数度，议德行。:一鸿天下孤飞翼，花有明香月有斜。满园桃李无结实，一枝惊缀入秋葩。:前途险阻不堪行，顺处安身道乃亨。守节操心无过虑，须知乐处恐交争。五阳:欢乐中生祸，骄淫罔克终。节贪并谨事，守静却无凶。五阴
50-1#初爻诀：不出户庭，无咎。象曰：不出户庭，知通塞也。:户庭不出姓名香，久滞林中未见伤。如待四方重照日，直持节往西北方。:深居宜简出，可免祸来侵。有贵知通塞，时行则可行。:真假莫辩，曲直莫分。动则宜止，静则宜奔。
50-2#二爻诀：不出门庭，凶。象曰：不出门庭凶，失时极也。:门庭不出祸尤生，夜雨淋漓草木寒。兔走泥堆远近逐，水边女立倚栏杆。:时进须当进，迟疑却反凶。前途逢贵援，节止自相通。:休眷恋，奔前程。终闹乱，失门庭。
50-3#三爻诀：不节若，则嗟若，无咎。象曰：不节之嗟，又谁咎也？:先嗟后笑，败屋重修。有个木君，扶时在秋。:笑里要提防，歌声不久长。机谋须是谨，方可免灾殃。
50-4#四爻诀：安节，亨。象曰：安节之亨，乘上道也。:立身从俭约，财禄自丰盈。安节常能守，施为尽吉昌。:守节应君求，前程遇鹿宜。上安贞姤事，贞侯应佳期。:用则行，舍则藏。一鹿出重关，佳音咫尺间。
50-5#五爻诀：甘节，吉。往有尚。象曰：甘节之吉，居位中也。:安居君位尤奇特，东海相逢月半缺。前途若遇大威权，夜雨消疏红夜落。:喜鹊噪孤枝，何愁是与非。灯花传信后，稳步上云梯。
50-6#上爻诀：苦节，贞凶，悔亡。象曰：苦节贞凶，其道穷也。:物当穷则变，事极贵能通。苦节常贞守，因循反致凶。:乐极须悲，贞凶可忌。一日悔亡，鼠行牛地。:事不美，休怀疑。人在车上，船行水底。
51-0#中孚卦总诀：豚鱼吉，利涉大川，利贞。象曰：泽上有风，中孚。君子以议狱缓死。:信及豚鱼吉，羊奔报喜音。猴来乘龙喜，平步踏青云。:鹤鸣和子本诚心，千里相传自有音。所望须诚图必遂，两重喜事在秋深。:预备到头能谨备，有危终见保无危。一心常作有亡计，富贵安荣事不亏。
51-1#初爻诀：虞吉，有他不燕。象曰：初九虞吉，志未变也。:万卉芳菲未是丰，雷声一震四方同。利名咫尺堪求进，回道青山迭迭峰。:人能专一志，吉庆萃门阑。设若有他意，终须不燕安。:一点着阳春，枯枝点点荣。志专万事合，切忌两三心。
51-2#二爻诀：鸣鹤在阴，其子和之。我有好爵，吾与尔靡之。象曰：其子和之，中心愿也。:千载风云会，明良际遇时。忠诚贯金石，君爵亦羁麋。:孚道内外和，安居何处有。羊走欢不顾，猴来莫贞守。:皎皎上层楼，团圆月挂钩。银蟾千至共，光彩满清秋。
51-3#三爻诀：得敌，或鼓或罢，或泣或歌。象曰：或鼓或罢，位不当也。:进退无得失，悲观亦不同。谁能知耽毒，生向燕安中。:积小可成大，逢危似不危。云中人举手，平步上天梯。:多阻多忧，或悲或喜。摇动猖狂，得止且止。
51-4#四爻诀：月几望，马匹亡，无咎。象曰：马匹亡，绝类上也。:德业终成日，声名迥出群。风云相际遇，一举入青云。:居卑未宜迟，时行道则行。功名成太晚，花怕五更风。:翠减红妆醉倚栏，惆怅望归求异缘。好向目前频叹息，只见莺啼不见人。
51-5#五爻诀：有孚挛如，无咎。象曰：有孚挛如，位正当也。:重山青耸翠，祥凤独栖梧。询得飞腾变，荣身得巨鳎:倾一杯，展双眉。地利合天时，从此快施为。
51-6#上爻诀：翰音登于天，贞凶。象曰：翰音登于天，何可长也？:宜进不宜妄，旧事一改迁。长江千里掉，好下钓鱼竿。:落叶又重新，庭前几度春。若成丹九转，莫作白头人。
52-0#归妹卦总诀：征凶，无攸利。象曰：泽上有雷，归妹。君子以永终知敝。:春花秋月两相思，好展眉头折桂枝。一得九重息信及，须知车马庆回归。:喜合闺门庆吉祥，因欢成脑也须防。北堂女子宜防菫，水石消持又火殃。:归妹成于始，香浮水岸中。桃李开一朵，只可待春风。
52-1#初爻诀：归妹以娣，跛能履，征吉。象曰：归妹以娣，以恒也。跛能履吉，相承也。:蛇行主不足，开屏未见明。待其羊走急，苑囿尽生春。:天意两和同，浑如月里宫。有时云不藏，日久路头通。
52-2#二爻诀：眇能视，利幽人之贞。象曰：利幽人之贞，未变常也。:触目重山翠，孤舟去莫疑。雪霜凝冷日，梅蕊绽南枝。:有望门中外事多，惆怅阴人多遇合。世间空招珠汨流，终久快畅人欢合。:眇者虽能视，安能及远方。但宜幽静守，元变乃为常。
52-3#三爻诀：归妹以须，反归以娣。象曰：归妹以须，未当也。:妄动非为吉，因而失所依。所行无不利，但可顺乎卑。:巽女今归后，安家福有余。白衣人送喜，喜得一封书。:旧事迟，新事骤。花开月圆，几多时候。
52-4#四爻诀：归妹愆期，迟归有时。象曰：愆期之志，有待而行也。:园林花发待新春，去棹多疑久却宜。江上佳人一声叫，忽然门户有支持。:既有贤明德，何忧进用迟？道同相遇合，必有待乎时。:缺月渐重园，枯枝色更鲜。一条坦夷路，翘首望苍天。
52-5#五爻诀：帝乙归妹，其君之袂，不如其娣之袂良。月几望，吉。象曰：帝乙归妹，不如其娣之袂良也。其位在中，以贵行也。:月缺园方朗，逢人在太原。一随荣有过，久后遇青春。:心存柔顺德，中正以谦行。如月方几望，为当戒满盈。
52-6#上爻诀：女承筐无实，士刲羊无血，无攸利。象曰：上六无实，承虚筐也。:满目花开未是时，重山劈破乃男儿。丈夫元有冲霄志，岂不承时始可期？:祖宗常祭祀，筐篚可无承。必也有诚敬，中心有战竞。:渴穿井，饥画饼。谩劳心，利推秉。
53-0#睽卦总诀：小事吉。象曰：上火下泽，睽。君子以同而异。:刘郎别后路滔滔，鸿雁来传有信牢。欲问故园当日事，东风依旧绽红桃。:睽背生离事可伤，孤鸿空外谩高翔。一因酒食生荆棘，扶上危桥恐见伤。
53-1#初爻诀：悔亡。丧马勿逐，自复。见恶人，无咎。象曰：见恶人，以辟咎也。:走马西南地，近音东北忧。先忧后无咎，顺水一孤舟。:两尾牛，一口鼠。相桡同遇，得彼失此。:悔吝虽无有，时乖道遇穷。恶人将害己，终是不为凶。
53-2#二爻诀：遇主于巷，无咎。象曰：遇主于巷，未失道也。:陷久人逢救，孤舟又剡舟。此回宜自悔，莫待又归秋。:舍下处，就一处。事要委曲无不成，眼底时间两分明。
53-3#三爻诀：见舆曳，其牛掣，其人天且劓。无初有终。象曰：见舆曳，位不当也。无初有终，遇刚也。:曳舆峻岭多艰阻，一树桃花逢夜雨。再把睽离成萃聚，也忧芳蕊当春暮。:大灾防不测，上下更交攻。离合皆常理，无初却有终。:鼎沸起狂波，孤舟奈若何。巧中成拙事，人事转奔波。
53-4#四爻诀：睽孤，遇元夫。交孚，厉无咎。象曰：交孚无咎，志行也。:独立虽无援，相逢有故知。自怀忧惧志，亦可免灾危。:修道一遇时，家信云中至。好问水边人，音信从新利。:心不足，意不足。为云为雨何番覆？一去一来方成福。
53-5#五爻诀：悔亡，厥宗噬肤，往何咎？象曰：厥宗噬肤，往有庆也。:可惜成功未得名，山前有禄遇艰辛。睽亡或见有成败，此往方成无祸侵。:忧闷俱消散，先难后合时。所行无不利，吉庆自相随。
53-6#上爻诀：睽孤，见豕负涂，载鬼一车。先张之弧，后说之唬匪寇，婚媾。往，遇雨，则吉。象曰：遇雨之吉，群疑亡也。:诡计无为有，中心自欲迟。忽然疑虑决，会合免睽违。:遇雨发旱苗，张弓箭又收。忽然疑虑决，后有好音由。:恐惧正忧惊，虚空霹雳声。须臾风雨过，园月出层云。
54-0#兑卦总诀：亨，利贞。象曰：丽泽，兑。君子以朋友讲习。:得用在西方，讲习自悦怿。桃李遇春风，化龙千里疾。:悦怿事当先，行人暂息肩。暂无劳苦挠，争得事迍邅。五阳:利怿秋天盛，恩沾在此时。名成兼利就，口舌不须疑。
54-1#初爻诀：和兑，吉。象曰：和兑之吉，行未疑也。:去就无牵制，何须谀佞为。上交和且悦，吉庆更何疑。:和兑之和，利名奔波。一遇木君，遂意琢磨。:两两和同，一举成功。休疑休虑，风虎云龙。
54-2#二爻诀：孚兑，吉，悔亡。象曰：孚兑之吉，信志也。:友朋同讲习，所责在孚诚。信实无私意，应当悔吝轻。:玉出昆山上，舟离古渡头。行藏俱有望，用舍不须忧。
54-3#三爻诀：来兑，凶。象曰：来兑之凶，位不当也。:一决城崩倒，来修未见功。钓纶涉危岭，山兑有艰辛。:思虑许多般，心难事亦难。路危舟未稳，休往复休还。
54-4#四爻诀：商兑未宁，介疾有喜。象曰：九四之喜，有庆也。:利害相交际，纷纷尚未宁。介然能守正，吉庆自来临。:介疾亦当避，客来时未宁。吹嘘千里信，感动四方心。:易非易，难非难。只恐年来少歌笑，笑歌须听两三番。
54-5#五爻诀：孚于剥，有厉。象曰：孚于剥，位正当也。:一堆草里蛙鸣鼓，三犬巢边夜吠家。剥厉有时终解散，一轮明月照丹霞。:小人轻信用，君子反相疏。自己防侵害，尤当戒不虞。:莺语燕呢喃，花开满院间。北窗春梦觉，无语欲消魂。
54-6#上爻诀：引兑。象曰：上六引兑，未光也。:秋月与春花，光辉景物佳。只缘时未到，心事乱如麻。:兑添言是说，口舌戒凯觎。有月还为脱，同心悦有余。
55-0#履卦总诀：履虎尾，不咥人，亨。象曰：上天下泽，履。君子以辨上下，定民志。:上下之可居，居山家必迁。去处无忧患，楚地既周旋。:见立未安身，传斯用破心。几回惊险处，方得遇知音。:逢山倾作险，遇水亦防忧。得遂乡关日，方知二尾牛。
55-1#初爻诀：素履往，无咎。象曰：素履之往，独行愿也。:素来繇正道，务实去浮嚣。独行守常理，他人莫动遥:努力求谋事已通，天边守旧亦难冲。孤飞鸿雁湘江远，见个佳人书一封。:不远不近，似难似易。等闲入手，云中笑指。
55-2#二爻诀：履道坦坦，幽人贞吉。象曰：幽人贞吉，中不自乱也。:几番风雨送行舟，空惹离人一转愁。便使掀天擎地手，不同虾蟹逐波流。:幽人能独守，喜庆自来临。常切提防志，他人暗地侵。:月落事未成，物见人不见。好借一番风，奇哉逢快便。
55-3#三爻诀：眇能视，跛能履。履虎尾，咥人，凶。武人为于大君。象曰：眇能视，不足以有明也。跛能履，不足以与行也。咥人之凶，位不当也。武人为于大君，志刚也。:视履皆非正，乘危必见伤。能为皆小利，切戒用刚强。:有足不能行，有目眇能观。虎尾一惊防，危处自退避。:桃李谢春风，西来又复东。家中无意绪，船在波浪中。
55-4#四爻诀：履虎尾，愬愬终吉。象曰：愬愬终吉，志行也。:浮信心方惧，鹿行常近君。马飞更改吉，愬愬道居身。:前忧后，后忧前。彼此意流连，人圆月也圆。
55-5#五爻诀：夬履，贞厉。象曰：夬履贞厉，位正当也。:位尊施德薄，刚乘则防刑。睽掷孤飞雁，衔芦过远山。:狂风吹起黑云敛，日低人心遮不得。时间多事暂相关，到老依然无刑克。:戒意无凝滞，前程速着鞭。登山并涉险，莫放马蹄闲。
55-6#上爻诀：视履考祥，其旋元吉。象曰：元吉在上，大有庆也。:处事须中正，终当无后灾。周旋皆中体，万福自骈来。:万国周旋靡不安，上宫有庆喜严寒。四方幸有安家处，好向深波下钓竿。:古镜重磨扫旧尘，梅花先报陇头春。天边贵客齐相接，推出长霄碧玉轮。
56-0#泰卦总诀：小往大来，吉，亨。象曰：天地交，泰。后以裁成天地之道，辅相天地之宜，以左右民。:否泰循环太过通，喜知生育得时丰。固基保守前程吉，千里张帆得便风。:来时盛暑去时春，历尽经年险与迍。此去亨衢终不远，推轮终待陇西人。:龙剑久埋光射斗，大鹏初展翼垂天。龙蛇一举终无碍，使觉从兹不滞淹。
56-1#初爻诀：拔茅茹，以其汇，征吉。象曰：拔茅征吉，志在外也。:三阳方始泰，君子道通时。同类皆升进，前程事事宜。:职居臣位禄非一，外进良朋好结交。功业一朝期有地，秋回方觉起英豪。:东边事，西边成。风扫月华明，高楼弄笛声。
56-2#二爻诀：包荒，用冯河，不遐遗，朋亡，得尚乎中行。象曰：包荒，得尚于中行，以光大也。:中道无悔吝，安静也防虞。垂钓江头鲤，山前起两扉。:拟泛孤舟出翠微，花边钓处白鱼肥。就中无限烟波景，钓罢金鳞满载归。:用刚能果断，荒檅尽包容。遐迩无遗爱，无私道得中。
56-3#三爻诀：无平不陂，无往不复，艰贞无咎。勿恤其孚，于食有福。象曰：无往不复，天地际也。:和不和，同不同。番去覆两已成空，进退须防终有功。:进步忽生疑，居安有福基。月圆云散后，万里见光辉。:往而须必复，安处用防危。居正存诚信，灾消福自随。
56-4#四爻诀：翩翩不富，以其邻，不戒以孚。象曰：翩翩不富，皆失实也。不戒以孚，中心愿也。:失实谩高飞，宾鸿去未归。山前一子立，只是好前施。:小人将害正，以类自相从。君子宜深戒，须防或致凶。:心不足，事不足。一面之东又向西，透彻重关亦有时。
56-5#五爻诀：帝乙归妹，以祉元吉。象曰：以祉元吉，中以行愿也。:进女皆居正，居尊元吉亨。高人携木至，十八子惊春。:添一人，得一宝。事周员，门外讨。
56-6#上爻诀：城复于隍，勿用师。自邑告命，贞吝。象曰：城复于隍，其命乱也。:逢乱命不行，终久数复否。行师外可忧，蓄众内防毁。:悲似喜，喜似悲。蹙破远山眉，门前事惹疑。:泰极将成否，人心不顺从。未宜有施用，虽正亦惟凶。
57-0#大畜卦总诀：利贞。不家食，吉。利涉大川。象曰：天在山中，大畜。君子以多识前言往行，以畜其德。:瞥然一棹去如梭，万里风波得意过。十倍钓鳌终有得，蓬瀛此去路无多。
57-1#初爻诀：有厉，利已。象曰：有厉利已，不犯灾也。:疾病方生处，天边雁侣孤。空中斜日墬，帆便恨平湖。:蜗角刀头利，关心事不同。暗云风卷尽，明月又当空。
57-2#二爻诀：舆脱輹。象曰：舆脱輹，中无尤也。:推车登高路，半道舆脱辐。天上一星飞，佳人水边哭。:镜面破当中，行人过断桥。事须宜谨慎，深恐不坚牢。
57-3#三爻诀：良马逐，利艰贞。曰闲舆卫，利有攸往。象曰：利有攸往，上合志也。:乘骑求谋进不真，傲霜松柏四时青。云中相送仍相赠，龙虎成名禄再荣。:千里过了几重关，只有一关何虑难。等待金风疏苦叶，江波随处下长竿。
57-4#四爻诀：童牛之牿，元吉。象曰：六四元吉，有喜也。:跨牛行远地，金菊暗伤情。江畔人行处，前程去有因。:鹊噪高枝上，人行古渡头。半途不可到，日暮转生愁。
57-5#五爻诀：豮豕之牙，吉。象曰：六五之吉，有庆也。:德大功勋重，常居辅佐臣。于中还正坎，继躁克师贞。:浪静波平好下钓，何须疑虑两三头。事和天上一轮月，云散月明天正秋。
57-6#上爻诀：何天之衢，亨。象曰：何天之衢，道大行也。:天衢一道总亨通，深浅根基谩费工。一个妇人携锦袱，龙牙虎爪伏场中。:事有喜，物有光。始终好商量，壶中日月长。
58-0#需卦总诀：有孚，光亨，贞吉。利涉大川。象曰：云上于天，需。君子以饮食宴乐。:胡增引路未相通，始见丰姿便应龙。闻说垂杨苍翠侯，骑龙御马到仙宫。:得信方通棹急流，前途先塞后途忧。侯人执箭杨边立，此去亨衢得志秋。:有道须逢泰，先防一女灾。思乡人未到，愁亦虑伤怀。
58-1#初爻诀：需于郊，利用恒，无咎。象曰：需于郊，不犯难行也。利用恒无咎，未失常也。:见险虽难退，暂休且喜安。离明听北角，天外见飞鸾。:过尽前滩与后滩，前滩纵险不为难。一朝若得清风变，相送扁舟过远山。:需须宜且待，欲速反为灾。守静方无咎，安常福自来。
58-2#二爻诀：需于沙，小有言，终吉。象曰：需于沙，衍在中也。虽小有言，以终吉也。:欲进不防危，安居必虑之。桃开际禄会，花发不违时。:险难将相及，刚中且待时。浮言虽小害，终是吉无疑。
58-3#三爻诀：需于泥，致寇至。象曰：需于泥，灾在外也。自我致寇，敬慎不败也。:户要牢关，物宜谨守。休往休来，终为长久。:有阻亦有节，先忧见后昌。水边难退步，进步不相伤。:用刚求速进，寇盗自先招。谨慎终无败，灾消祸亦消。
58-4#四爻诀：需于血，出自穴。象曰：需于血，顺以听也。:进不隐，退便休。宜守宜顺，可望可求。:君子终升小人阻，提防征战主离苦。前头自有吉人迎，信在白羊成一楚。
58-5#五爻诀：需于酒食，贞吉。象曰：酒食贞吉，以中正也。:所需今已得，有欲尽从心。宴饮耽和乐，居亨吉庆临。:凤阁鸾台去有家，亨衢进退莫咨嗟。桃溪咫尺青云路，便见东风可散花。:久历撑波艇，乘风得到瀛。太平身职起，目下有来音。
58-6#上爻诀：入于穴，有不速之客三人来，敬之，终吉。象曰：不速之客来，敬之终吉。虽不当位，未大失也。:人立危桥下，舟行起怒涛。竞竞未登地，思虑转煎熬。:期会三人至，成荣自敬之。得全名利日，恩泽四方施。:先是身悲险，那逢意外忧。待客宜敬顺，终吉免他求。
59-0#小畜卦总诀：亨。密云不雨，自我西郊。象曰：风行天上，小蓄。君子以懿文德。:旱亢云生满太虚，禾苗枯稿实堪悲。大人有意懿文德，细雨霏霏自有时。:云散暮天晴，寒溪一带青。音书终有望，水畔见其真。:欲过重山去，家乡事颇危。横舟对明月，凄惨有谁知?
59-1#初爻诀：复自道，何其咎？吉。象曰：复自道，其义吉也。:一舟离岸复回来，浪急掀天去不谐。堤畔草头人着力，园中花木尽争开。:当守居正道，吉庆自然谐。遇夏多迍塞，仍防家口灾。:驾去舟，离新岸。喜得来，愁得散。
59-2#二爻诀：牵复，吉。象曰：牵复在中，亦不自失也。:同心方合志，牵复亦相成。守静安常道，前程自显荣。:小过居贞吉，千山路远惊。云端佳信至，有约在彭城。:金鳞入手，得还防走。若论周旋，闭言缄口。
59-3#三爻诀：舆脱辐，夫妻反目。象曰：夫妻反目，不能正室也。:睽离东西事可伤，夫妻反目不相当。断桥走马悔中厉，尤恐前途吝莫量。:前程多难阻，居家致内争。密云方掩翳，消散复光明。:阴长又阳消，家门悔吝桡。夫妻犹反目，车辄未坚牢。
59-4#四爻诀：有孚，血去惕出，无咎。象曰：有孚惕出，上合志也。:怀忠居位辅明君，天边远信鹿来迎。离明马走西南去，枯木逢春得再荣。:独立嗟无援，惊忧恐致伤。但从诚实念，灾咎自消亡。
59-5#五爻诀：有孚挛如，富以其邻。象曰：有孚挛如，不独富也。:上下相孚信，鸟能通有无。他时逢患难，众力亦相扶。:石韫玉，铁成金。翔凤隐隐入云程，不须疑虑独劳心。:有势安和鹿马新，水中有集足移根。小舟千里方回岸，重口官人助禄名。
59-6#上爻诀：既雨既处，尚德载，妇贞厉。月几望，君子征凶。象曰：既雨既处，德积载也。君子征凶，有所疑也。:阴盛阳刚亦可伤，堪嗟立业一时亡。江边女子号啼泣，虽得荣华墬洛阳。:拟欲迁时未可迁，提防喜处惹勾连。前途若遇贵人引。变化鱼龙在大渊。:密云今已雨，上下渐亨通。凡事难成就，迟疑未可行。
60-0#大壮卦总诀：利贞。象曰：雷在天上，大壮。君子以非礼弗履。:堂上持权轻酌重，因人借力事方成。虎前龙后宜求望，头角峥嵘自此亨。:守志休谋望有灾，当逢天水好和谐。立身正大无虚险，自守林中一果开。五杨:财利须防失，忻情恐见悲。常人终喜悦，桡后钗绸缪。五阴
60-1#初爻诀：壮于趾，征凶，有孚。象曰：壮于趾，其孚穷也。:用壮而行事，应难保始终。进谋须招祸，守正可无凶。:居下每陵上，征凶且忌虞。清河人济遇，鼠叫利时舒。:江阔复无船，惊涛怒拍天。月斜云影淡，音信复难传。
60-2#二爻诀：贞吉。象曰：九二贞吉，以中也。:履中居得位，守退自谦光。守己行中正，斯为大吉昌。:谦谦居正位，贞吉自无凶。木女东边笑，千里耸出锋。:梨花开，正是春。若言心下事，宜得一番新。
60-3#三爻诀：小人用壮，君子用罔，贞厉。羝羊触藩，羸其角。象曰：小人用壮，君子用罔也。:君子如行壮，深虞戒过刚。触籓能进退，虽正可无伤。:一遇网罗人不利，角赢何忌各生忧。始逢阴极峰峦秀，得进良田万倾畴。:平地里，起风烟。时来未能守，高处觅姻缘。
60-4#四爻诀：贞吉，悔亡。藩决不羸，壮于大舆之輹。象曰：藩决不羸，尚往也。:一封书上写鹏程，千里东风不用惊。正好度时又失脚，洪涛万倾任君行。:久静宜思动，灾消福自随。自然无阻隔，万里快亨衢。
60-5#五爻诀：丧羊于易，无悔。象曰：丧羊于易，位不当也。:正宜静守，妄动兴灾。名利通达，花柳争开。:一牛二尾，一月初墬。长道崎岖，风波鼎沸。
60-6#上爻诀：羝羊触藩，不能退，不能遂。无攸利，艰则吉。象曰：不能退，不能遂，不详也。艰则吉，咎不长也。:忧患消亡一马飞，木边有庆不须疑。枝头双缀垂春蕊，曾对仙人拥日挥。:不了戊眉寿，肘下事交加。云浓不碍月，雨骤不妨花。
61-0#大有卦总诀：元亨。象曰：火在天上，大有。君子以遏恶扬善，顺天休命。:善扬天降福，大有福之余。火照干天上，秋深获一珠。:欲进又徘徊，心危事不危。贵人相指引，名利得荣归。:汨没困埃尘，逢羊事事新。要求真与实，木口是恩人。
61-1#初爻诀：无交害，匪咎，艰则无咎。象曰：大有初九，无交害也。:逊退敛无咎，进谋忌有忧。无风吹火起，千里泛归舟。:心事谩愁烦，休言用处难。难中行得了，得了亦周旋。:富贵易骄盈，当存敬畏心。艰难常在念，灾患永无侵。
61-2#二爻诀：大车以载，有攸往，无咎。象曰：大车以载，积中不败也。:宽厚事成多，高名意自过。往亨佳女吉，进步不蹉跎。:大有方始盛，人宜大有为。如车乘重载，不至有倾危。:一重水，一重山。壶中别有天，风波到底然。
61-3#三爻诀：公用享于天子，小人弗克。象曰：公用享于天子，小人害也。:偏宜君子道，求利与求名。贵客相提奖，前程自显荣。:小用必防险，王亨大事宜。牛归加禄重，岭表鹿衔旗。:南山一片石，石中藏真玉。墨问是和非，得者非常福。
61-4#四爻诀：匪其彭，无咎。象曰：匪其彭，无咎，明辩晰也。:彭盛尚谦退，道身计墨通。猴边金信至，阻棹得帆风。:遇俭不为忧，风波不足惧。右遇草头人，指出青云路。:日过中必昃，物过盛还衰。明知能先见，谨之植福基。
61-5#五爻诀：厥孚交如，威如，吉。象曰：厥孚交如，信以发志也，威如之吉，易而无备也。:整肃威如吉，交孚内外和。只因良辅弼，随处喜星多。:一雁白云边，孤舟野水天。佳音来日下，金玉等闲增。:上下交相际，中心在信孚。柔当刚以济，不怒亦威如。
61-6#上爻诀：自天佑之，吉无不利。象曰：大有上吉，自天佑也。:满极能招损，谦谦不自居。上天申眷佑，吉庆得相扶。:志气凌霄奋发时，自天之佑吉无疑。山前有个人相引，报道佳音庆也宜。:奇、奇、奇，地利合天时。灯花传信后，动静总相宜。
62-0#夬卦总诀：扬于王庭，孚号，有厉。告自邑，不利即戌。利有攸往。象曰：泽上于天，夬。君子以施禄及下，居德则忌。:主讼多丰足，施恩及下宜。大人宜相见，有励不成危。:绿柳堤畔贵人来，半是忧疑半是猜。好把旧谋重改变，莫教空去却空回。
62-1#初爻诀：壮于前趾，往，不胜为咎。象曰：不胜而往，咎也。:欲决未决，欲行未行。为吝尚多咎，忧患气盈门。:暗中明，明中暗。去就两无功，莫下饵鱼线。
62-2#二爻诀：惕号，莫夜有戎，勿恤。象曰：有戎勿恤，得中道也。:惕若无忧惧，号呼须自防。卒然防祸患，终可免祸殃。:浪内萍无定，山前木有凋。穿生悔吝，无望鹤冲霄。:勿信暗中忧，到老展眉头。孤舟烟火静，只怨向中流。
62-3#三爻诀：壮于頄，有凶。君子夬夬，独行遇雨，若濡有愠，无咎。象曰：君子夬夬，终无咎也。:情虑生私爱，除之决不疑。时间虽愠怒，终可免忧疑。:伏虎前来去莫狂，足生一疾去东方。独行遇雨期无咎，满日花开道路傍。:人在舟中，幸得入海。到底无言，一时惊骇。
62-4#四爻诀：臀无肤，其行且次，牵羊悔亡，闻言不信。象曰：其行且次，位不当也。闻言不信，聪不明也。:牵生反次且，如何云生泽。悔吝有道贞，四九无咎责。:意踌躇，心恍惚。一朝云倦舒，清风和明月。
62-5#五爻诀：苋陆夬夬，中行无咎。象曰：中行无咎，中未光也。:处正攻邪佞，谁人敢抗衡。用刚无大过，贵在得中行。:大君为立德，夬决在中行。无咎乐日至，天然庆及庭。:难、难、难，忽然平地起波澜。易、易、易，谈笑成功终有遂。
62-6#上爻诀：无号，终有凶。象曰：无号之凶，终不可长也。:女泣江边水，冥行终有凶。一逢西北去，弃鹿却寻功。:千里其徘徊，休倾别后杯。暮天人影散，迟日照松梅。
63-0#乾卦总诀：元亨利贞。象曰：天行健，君子以自强不息。:运覆无穷立建功，乾分四德万方同。龙飞变化九天去，男子升腾定位拢:佳谋密用且潜藏，逆理枉图必见伤。直待龙蛇兴变日，从前名利始亨昌。阳:望桂蟾宫远，求珠海水深。终须名利足，只恐不坚心。阴
63-1#初爻诀：潜龙勿用。象曰：潜龙勿用，阳在下也。:阳气方升昧未明，潜藏勿用破幽荣。离明一照四方火，进位高攀便出群。:石韫玉，珠藏渊。羽翼一旦上青天，名利须知有异缘。
63-2#二爻诀：见龙在田，利见大人。象曰：见龙在田，德施普也。:得意宜逢贵，如龙已出渊。利名终有望，十五月团圆。:已出尘泥迹，声名动四方。风云将际会，千载遇明良。:龙见田中立，身心同贵人。利名应可见，进退有科名。
63-3#三爻诀：君子终日乾乾，夕惕若厉，无咎。象曰：终日干干，反复道也。:步履行无阻，先忧后必昌。飞龙形不见，西北是其乡。:忧且不成忧，忧里笑盈眸。声名相久遇，目下暂淹留。
63-4#四爻诀：或跃在渊，无咎。象曰：或跃在渊，进无咎也。:欲行怀珠，片帆千里。玉藏远山，徘徊未已。:天布彤云色，花繁落影多。霏霏斜日照，帆便泛汉波。
63-5#五爻诀：飞龙在天，利见大人。象曰：飞龙在天，大人造也。:隐姓埋名实待时，飞龙天上大人辉。正当守位动无咎，终保声名四海知。:上下皆同德，风云际遇时。如天施雨露，万物尽光辉。:日边音信至，佳会在风云。青紫人相引，时和到处春。
63-6#上爻诀：亢龙有悔。象曰：亢龙有悔，盈不可久也。:知进当知退，居安必虑危。心中无过咎，虽悔必勘追。:安静宜无咎，思来便有灾。前途飞走外，忧事更防来。:心戚戚，口啾啾。一番思虑一番忧，宜欲休时便好休。
